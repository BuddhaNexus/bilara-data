{
  "patthana8.51:0.1": "Paṭṭhānapakaraṇa",
  "patthana8.51:0.2": "Dhammapaccanīya (2), Dukapaṭṭhānapāḷi (2)",
  "patthana8.51:0.3": "8.51. Saṅkiliṭṭhaduka",
  "patthana8.51:1.1": "Nasaṅkiliṭṭhaṃ dhammaṃ paṭicca nasaṅkiliṭṭho dhammo uppajjati hetupaccayā. (1)",
  "patthana8.51:2.1": "Naasaṅkiliṭṭhaṃ dhammaṃ paṭicca naasaṅkiliṭṭho dhammo uppajjati hetupaccayā. Naasaṅkiliṭṭhaṃ dhammaṃ paṭicca nasaṅkiliṭṭho dhammo uppajjati hetupaccayā. Naasaṅkiliṭṭhaṃ dhammaṃ paṭicca nasaṅkiliṭṭho ca naasaṅkiliṭṭho ca dhammā uppajjanti hetupaccayā. (3)",
  "patthana8.51:3.1": "Nasaṅkiliṭṭhañca naasaṅkiliṭṭhañca dhammaṃ paṭicca nasaṅkiliṭṭho dhammo uppajjati hetupaccayā. (1) (Saṅkhittaṃ.)",
  "patthana8.51:4.1": "Hetuyā pañca, ārammaṇe dve …pe… vipāke ekaṃ …pe… avigate pañca. (Sabbattha vitthāro.)"
}