{
  "pli-tv-bu-vb-sk51:1.1": "Theravāda Vinaya",
  "pli-tv-bu-vb-sk51:2.1": "Mahāvibhaṅga",
  "pli-tv-bu-vb-sk51:3.1": "Sekhiyakaṇḍa",
  "pli-tv-bu-vb-sk51:4.1": "Surusuruvagga",
  "pli-tv-bu-vb-sk51:5.1": "51. Surusurukārakasikkhāpada",
  "pli-tv-bu-vb-sk51:6.1": "Tena samayena buddho bhagavā kosambiyaṃ viharati ghositārāme.",
  "pli-tv-bu-vb-sk51:6.2": "Tena kho pana samayena aññatarena brāhmaṇena saṃghassa payopānaṃ paṭiyattaṃ hoti.",
  "pli-tv-bu-vb-sk51:6.3": "Bhikkhū surusurukārakaṃ khīraṃ pivanti.",
  "pli-tv-bu-vb-sk51:6.4": "Aññataro naṭapubbako bhikkhu evamāha—",
  "pli-tv-bu-vb-sk51:6.5": "“sabboyaṃ maññe saṃgho sītīkato”ti.",
  "pli-tv-bu-vb-sk51:7.1": "Ye te bhikkhū appicchā … pe …",
  "pli-tv-bu-vb-sk51:7.2": "te ujjhāyanti khiyyanti vipācenti—",
  "pli-tv-bu-vb-sk51:7.3": "“kathañhi nāma bhikkhu saṃghaṃ ārabbha davaṃ karissatī”ti … pe …",
  "pli-tv-bu-vb-sk51:7.4": "“saccaṃ kira tvaṃ, bhikkhu, saṃghaṃ ārabbha davaṃ akāsī”ti?",
  "pli-tv-bu-vb-sk51:7.5": "“Saccaṃ, bhagavā”ti.",
  "pli-tv-bu-vb-sk51:7.6": "Vigarahi buddho bhagavā … pe …",
  "pli-tv-bu-vb-sk51:7.7": "kathañhi nāma tvaṃ, moghapurisa, saṃghaṃ ārabbha davaṃ karissasi.",
  "pli-tv-bu-vb-sk51:7.8": "Netaṃ, moghapurisa, appasannānaṃ vā pasādāya … pe …",
  "pli-tv-bu-vb-sk51:7.9": "vigarahitvā … pe …",
  "pli-tv-bu-vb-sk51:7.10": "dhammiṃ kathaṃ katvā bhikkhū āmantesi—",
  "pli-tv-bu-vb-sk51:7.11": "“na, bhikkhave, buddhaṃ vā dhammaṃ vā saṃghaṃ vā ārabbha davo kātabbo.",
  "pli-tv-bu-vb-sk51:7.12": "Yo kareyya, āpatti dukkaṭassā”ti.",
  "pli-tv-bu-vb-sk51:7.13": "Atha kho bhagavā taṃ bhikkhuṃ anekapariyāyena vigarahitvā dubbharatāya … pe …",
  "pli-tv-bu-vb-sk51:7.14": "evañca pana, bhikkhave, imaṃ sikkhāpadaṃ uddiseyyātha—",
  "pli-tv-bu-vb-sk51:8.1": "“Na surusurukārakaṃ bhuñjissāmīti sikkhā karaṇīyā”ti.",
  "pli-tv-bu-vb-sk51:9.1": "Na surusurukārakaṃ bhuñjitabbaṃ.",
  "pli-tv-bu-vb-sk51:9.2": "Yo anādariyaṃ paṭicca surusurukārakaṃ bhuñjati, āpatti dukkaṭassa.",
  "pli-tv-bu-vb-sk51:10.1": "Anāpatti—",
  "pli-tv-bu-vb-sk51:10.2": "asañcicca … pe …",
  "pli-tv-bu-vb-sk51:10.3": "ādikammikassāti.",
  "pli-tv-bu-vb-sk51:11.1": "Paṭhamasikkhāpadaṃ niṭṭhitaṃ."
}