{
  "pli-tv-bu-vb-sk57:1.1": "Theravāda Vinaya",
  "pli-tv-bu-vb-sk57:2.1": "Mahāvibhaṅga",
  "pli-tv-bu-vb-sk57:3.1": "Sekhiyakaṇḍa",
  "pli-tv-bu-vb-sk57:4.1": "Surusuruvagga",
  "pli-tv-bu-vb-sk57:5.1": "57. Chattapāṇisikkhāpada",
  "pli-tv-bu-vb-sk57:6.1": "Tena samayena buddho bhagavā sāvatthiyaṃ viharati jetavane anāthapiṇḍikassa ārāme.",
  "pli-tv-bu-vb-sk57:6.2": "Tena kho pana samayena chabbaggiyā bhikkhū chattapāṇissa dhammaṃ desenti.",
  "pli-tv-bu-vb-sk57:7.1": "Ye te bhikkhū appicchā … pe … te ujjhāyanti khiyyanti vipācenti—",
  "pli-tv-bu-vb-sk57:7.3": "“kathañhi nāma chabbaggiyā bhikkhū chattapāṇissa dhammaṃ desessantī”ti … pe …",
  "pli-tv-bu-vb-sk57:7.4": "“saccaṃ kira tumhe, bhikkhave, chattapāṇissa dhammaṃ desethā”ti?",
  "pli-tv-bu-vb-sk57:7.5": "“Saccaṃ, bhagavā”ti.",
  "pli-tv-bu-vb-sk57:7.6": "Vigarahi buddho bhagavā … pe …",
  "pli-tv-bu-vb-sk57:7.7": "kathañhi nāma tumhe, moghapurisā, chattapāṇissa dhammaṃ desessatha.",
  "pli-tv-bu-vb-sk57:7.8": "Netaṃ, moghapurisā, appasannānaṃ vā pasādāya … pe …",
  "pli-tv-bu-vb-sk57:7.9": "evañca pana, bhikkhave, imaṃ sikkhāpadaṃ uddiseyyātha—",
  "pli-tv-bu-vb-sk57:8.1": "“Na chattapāṇissa dhammaṃ desessāmīti sikkhā karaṇīyā”ti.",
  "pli-tv-bu-vb-sk57:9.1": "Evañcidaṃ bhagavatā bhikkhūnaṃ sikkhāpadaṃ paññattaṃ hoti.",
  "pli-tv-bu-vb-sk57:10.1": "Tena kho pana samayena bhikkhū chattapāṇissa gilānassa dhammaṃ desetuṃ kukkuccāyanti.",
  "pli-tv-bu-vb-sk57:10.2": "Manussā ujjhāyanti khiyyanti vipācenti—",
  "pli-tv-bu-vb-sk57:10.3": "“kathañhi nāma samaṇā sakyaputtiyā chattapāṇissa gilānassa dhammaṃ na desessantī”ti.",
  "pli-tv-bu-vb-sk57:11.1": "Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ.",
  "pli-tv-bu-vb-sk57:11.2": "Atha kho te bhikkhū bhagavato etamatthaṃ ārocesuṃ.",
  "pli-tv-bu-vb-sk57:11.3": "Atha kho bhagavā etasmiṃ nidāne etasmiṃ pakaraṇe dhammiṃ kathaṃ katvā bhikkhū āmantesi—",
  "pli-tv-bu-vb-sk57:11.4": "“anujānāmi, bhikkhave, chattapāṇissa gilānassa dhammaṃ desetuṃ.",
  "pli-tv-bu-vb-sk57:11.5": "Evañca pana, bhikkhave, imaṃ sikkhāpadaṃ uddiseyyātha—",
  "pli-tv-bu-vb-sk57:12.1": "“Na chattapāṇissa agilānassa dhammaṃ desessāmīti sikkhā karaṇīyā”ti.",
  "pli-tv-bu-vb-sk57:13.1": "Chattaṃ nāma",
  "pli-tv-bu-vb-sk57:13.2": "tīṇi chattāni— setacchattaṃ, kilañjacchattaṃ, paṇṇacchattaṃ maṇḍalabaddhaṃ salākabaddhaṃ.",
  "pli-tv-bu-vb-sk57:14.1": "Dhammo nāma",
  "pli-tv-bu-vb-sk57:14.2": "buddhabhāsito sāvakabhāsito isibhāsito devatābhāsito atthūpasañhito dhammūpasañhito.",
  "pli-tv-bu-vb-sk57:15.1": "Deseyyāti",
  "pli-tv-bu-vb-sk57:15.2": "padena deseti, pade pade āpatti dukkaṭassa.",
  "pli-tv-bu-vb-sk57:15.3": "Akkharāya deseti, akkharakkharāya āpatti dukkaṭassa.",
  "pli-tv-bu-vb-sk57:15.4": "Na chattapāṇissa agilānassa dhammo desetabbo.",
  "pli-tv-bu-vb-sk57:15.5": "Yo anādariyaṃ paṭicca chattapāṇissa agilānassa dhammaṃ deseti, āpatti dukkaṭassa.",
  "pli-tv-bu-vb-sk57:16.1": "Anāpatti—",
  "pli-tv-bu-vb-sk57:16.2)": "asañcicca … pe …",
  "pli-tv-bu-vb-sk57:16.2": "ādikammikassāti.",
  "pli-tv-bu-vb-sk57:17.1": "Sattamasikkhāpadaṃ niṭṭhitaṃ."
}