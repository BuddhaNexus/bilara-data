{
  "pli-tv-bu-vb-sk36:1.1": "Theravāda Vinaya",
  "pli-tv-bu-vb-sk36:2.1": "Mahāvibhaṅga",
  "pli-tv-bu-vb-sk36:3.1": "Sekhiyakaṇḍa",
  "pli-tv-bu-vb-sk36:4.1": "Sakkaccavagga",
  "pli-tv-bu-vb-sk36:5.1": "36. Odanappaṭicchādanasikkhāpada",
  "pli-tv-bu-vb-sk36:6.1": "Tena samayena buddho bhagavā sāvatthiyaṃ viharati jetavane anāthapiṇḍikassa ārāme.",
  "pli-tv-bu-vb-sk36:6.2": "Tena kho pana samayena chabbaggiyā bhikkhū sūpampi byañjanampi odanena paṭicchādenti bhiyyokamyataṃ upādāya …",
  "pli-tv-bu-vb-sk36:7.2": "“Na sūpaṃ vā byañjanaṃ vā odanena paṭicchādessāmi bhiyyokamyataṃ upādāyāti sikkhā karaṇīyā”ti.",
  "pli-tv-bu-vb-sk36:8.1": "Na sūpaṃ vā byañjanaṃ vā odanena paṭicchādetabbaṃ bhiyyokamyataṃ upādāya.",
  "pli-tv-bu-vb-sk36:8.2": "Yo anādariyaṃ paṭicca sūpaṃ vā byañjanaṃ vā odanena paṭicchādeti bhiyyokamyataṃ upādāya, āpatti dukkaṭassa.",
  "pli-tv-bu-vb-sk36:9.1": "Anāpatti—",
  "pli-tv-bu-vb-sk36:9.2": "asañcicca,",
  "pli-tv-bu-vb-sk36:9.3": "assatiyā,",
  "pli-tv-bu-vb-sk36:9.4": "ajānantassa,",
  "pli-tv-bu-vb-sk36:9.5": "sāmikā paṭicchādetvā denti,",
  "pli-tv-bu-vb-sk36:9.6": "na bhiyyokamyataṃ upādāya,",
  "pli-tv-bu-vb-sk36:9.7": "āpadāsu,",
  "pli-tv-bu-vb-sk36:9.8": "ummattakassa,",
  "pli-tv-bu-vb-sk36:9.9": "ādikammikassāti.",
  "pli-tv-bu-vb-sk36:10.1": "Chaṭṭhasikkhāpadaṃ niṭṭhitaṃ."
}