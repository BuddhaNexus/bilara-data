{
  "pli-tv-pvr18:1.1": "Parivāra",
  "pli-tv-pvr18:2.1": "Atthāpattisamuṭṭhāna",
  "pli-tv-pvr18:3.1": "1. Pārājika",
  "pli-tv-pvr18:4.1": "Atthāpatti acittako āpajjati, sacittako vuṭṭhāti.",
  "pli-tv-pvr18:4.2": "Atthāpatti sacittako āpajjati, acittako vuṭṭhāti.",
  "pli-tv-pvr18:4.3": "Atthāpatti acittako āpajjati, acittako vuṭṭhāti.",
  "pli-tv-pvr18:4.4": "Atthāpatti sacittako āpajjati, sacittako vuṭṭhāti.",
  "pli-tv-pvr18:4.5": "Atthāpatti kusalacitto āpajjati, kusalacitto vuṭṭhāti.",
  "pli-tv-pvr18:4.6": "Atthāpatti kusalacitto āpajjati, akusalacitto vuṭṭhāti.",
  "pli-tv-pvr18:4.7": "Atthāpatti kusalacitto āpajjati, abyākatacitto vuṭṭhāti.",
  "pli-tv-pvr18:4.8": "Atthāpatti akusalacitto āpajjati, kusalacitto vuṭṭhāti.",
  "pli-tv-pvr18:4.9": "Atthāpatti akusalacitto āpajjati, akusalacitto vuṭṭhāti.",
  "pli-tv-pvr18:4.10": "Atthāpatti akusalacitto āpajjati, abyākatacitto vuṭṭhāti.",
  "pli-tv-pvr18:4.11": "Atthāpatti abyākatacitto āpajjati, kusalacitto vuṭṭhāti.",
  "pli-tv-pvr18:4.12": "Atthāpatti abyākatacitto āpajjati, akusalacitto vuṭṭhāti.",
  "pli-tv-pvr18:4.13": "Atthāpatti abyākatacitto āpajjati, abyākatacitto vuṭṭhāti.",
  "pli-tv-pvr18:5.1": "Paṭhamaṃ pārājikaṃ katihi samuṭṭhānehi samuṭṭhāti?",
  "pli-tv-pvr18:5.2": "Paṭhamaṃ pārājikaṃ ekena samuṭṭhānena samuṭṭhāti.",
  "pli-tv-pvr18:5.3": "Kāyato ca cittato ca samuṭṭhāti, na vācato.",
  "pli-tv-pvr18:5.4": "(1)",
  "pli-tv-pvr18:6.1": "Dutiyaṃ pārājikaṃ katihi samuṭṭhānehi samuṭṭhāti?",
  "pli-tv-pvr18:6.2": "Dutiyaṃ pārājikaṃ tīhi samuṭṭhānehi samuṭṭhāti—",
  "pli-tv-pvr18:6.3": "siyā kāyato ca cittato ca samuṭṭhāti, na vācato;",
  "pli-tv-pvr18:6.4": "siyā vācato ca cittato ca samuṭṭhāti, na kāyato;",
  "pli-tv-pvr18:6.5": "siyā kāyato ca vācato ca cittato ca samuṭṭhāti.",
  "pli-tv-pvr18:6.6": "(2)",
  "pli-tv-pvr18:7.1": "Tatiyaṃ pārājikaṃ katihi samuṭṭhānehi samuṭṭhāti?",
  "pli-tv-pvr18:7.2": "Tatiyaṃ pārājikaṃ tīhi samuṭṭhānehi samuṭṭhāti—",
  "pli-tv-pvr18:7.3": "siyā kāyato ca cittato ca samuṭṭhāti, na vācato;",
  "pli-tv-pvr18:7.4": "siyā vācato ca cittato ca samuṭṭhāti, na kāyato;",
  "pli-tv-pvr18:7.5": "siyā kāyato ca vācato ca cittato ca samuṭṭhāti.",
  "pli-tv-pvr18:7.6": "(3)",
  "pli-tv-pvr18:8.1": "Catutthaṃ pārājikaṃ katihi samuṭṭhānehi samuṭṭhāti?",
  "pli-tv-pvr18:8.2": "Catutthaṃ pārājikaṃ tīhi samuṭṭhānehi samuṭṭhāti—",
  "pli-tv-pvr18:8.3": "siyā kāyato ca cittato ca samuṭṭhāti, na vācato;",
  "pli-tv-pvr18:8.4": "siyā vācato ca cittato ca samuṭṭhāti, na kāyato;",
  "pli-tv-pvr18:8.5": "siyā kāyato ca vācato ca cittato ca samuṭṭhāti.",
  "pli-tv-pvr18:8.6": "(4)",
  "pli-tv-pvr18:9.1": "Cattāro pārājikā niṭṭhitā.",
  "pli-tv-pvr18:10.1": "2. Saṃghādisesa",
  "pli-tv-pvr18:11.1": "Upakkamitvā asuciṃ mocentassa saṃghādiseso katihi samuṭṭhānehi samuṭṭhāti?",
  "pli-tv-pvr18:11.2": "Upakkamitvā asuciṃ mocentassa saṃghādiseso ekena samuṭṭhānena samuṭṭhāti—",
  "pli-tv-pvr18:11.3": "kāyato ca cittato ca samuṭṭhāti, na vācato.",
  "pli-tv-pvr18:11.4": "(1)",
  "pli-tv-pvr18:12.1": "Mātugāmena saddhiṃ kāyasaṃsaggaṃ samāpajjantassa saṃghādiseso katihi samuṭṭhānehi samuṭṭhāti?",
  "pli-tv-pvr18:12.2": "Mātugāmena saddhiṃ kāyasaṃsaggaṃ samāpajjantassa saṃghādiseso ekena samuṭṭhānena samuṭṭhāti—",
  "pli-tv-pvr18:12.3": "kāyato ca cittato ca samuṭṭhāti, na vācato.",
  "pli-tv-pvr18:12.4": "(2)",
  "pli-tv-pvr18:13.1": "Mātugāmaṃ duṭṭhullāhi vācāhi obhāsentassa saṃghādiseso katihi samuṭṭhānehi samuṭṭhāti?",
  "pli-tv-pvr18:13.2": "Mātugāmaṃ duṭṭhullāhi vācāhi obhāsentassa saṃghādiseso tīhi samuṭṭhānehi samuṭṭhāti—",
  "pli-tv-pvr18:13.3": "siyā kāyato ca cittato ca samuṭṭhāti na vācato;",
  "pli-tv-pvr18:13.4": "siyā vācato ca cittato ca samuṭṭhāti, na kāyato;",
  "pli-tv-pvr18:13.5": "siyā kāyato ca vācato ca cittato ca samuṭṭhāti.",
  "pli-tv-pvr18:13.6": "(3)",
  "pli-tv-pvr18:14.1": "Mātugāmassa santike attakāmapāricariyāya vaṇṇaṃ bhāsantassa saṃghādiseso katihi samuṭṭhānehi samuṭṭhāti?",
  "pli-tv-pvr18:14.2": "Mātugāmassa santike attakāmapāricariyāya vaṇṇaṃ bhāsantassa saṃghādiseso tīhi samuṭṭhānehi samuṭṭhāti …",
  "pli-tv-pvr18:14.3": "pe ….",
  "pli-tv-pvr18:14.4": "(4)",
  "pli-tv-pvr18:15.1": "Sañcarittaṃ samāpajjantassa saṃghādiseso katihi samuṭṭhānehi samuṭṭhāti?",
  "pli-tv-pvr18:15.2": "Sañcarittaṃ samāpajjantassa saṃghādiseso chahi samuṭṭhānehi samuṭṭhāti—",
  "pli-tv-pvr18:15.3": "siyā kāyato samuṭṭhāti, na vācato na cittato;",
  "pli-tv-pvr18:15.4": "siyā vācato samuṭṭhāti, na kāyato na cittato;",
  "pli-tv-pvr18:15.5": "siyā kāyato ca vācato ca samuṭṭhāti, na cittato;",
  "pli-tv-pvr18:15.6": "siyā kāyato ca cittato ca samuṭṭhāti, na vācato;",
  "pli-tv-pvr18:15.7": "siyā vācato ca cittato ca samuṭṭhāti, na kāyato;",
  "pli-tv-pvr18:15.8": "siyā kāyato ca vācato ca cittato ca samuṭṭhāti.",
  "pli-tv-pvr18:15.9": "(5)",
  "pli-tv-pvr18:16.1": "Saññācikāya kuṭiṃ kārāpentassa saṃghādiseso katihi samuṭṭhānehi samuṭṭhāti?",
  "pli-tv-pvr18:16.2": "Saññācikāya kuṭiṃ kārāpentassa saṃghādiseso chahi samuṭṭhānehi samuṭṭhāti …",
  "pli-tv-pvr18:16.3": "pe ….",
  "pli-tv-pvr18:16.4": "(6)",
  "pli-tv-pvr18:17.1": "Mahallakaṃ vihāraṃ kārāpentassa saṃghādiseso katihi samuṭṭhānehi samuṭṭhāti?",
  "pli-tv-pvr18:17.2": "Mahallakaṃ vihāraṃ kārāpentassa saṃghādiseso chahi samuṭṭhānehi samuṭṭhāti …",
  "pli-tv-pvr18:17.3": "pe ….",
  "pli-tv-pvr18:17.4": "(7)",
  "pli-tv-pvr18:18.1": "Bhikkhuṃ amūlakena pārājikena dhammena anuddhaṃsentassa saṃghādiseso katihi samuṭṭhānehi samuṭṭhāti?",
  "pli-tv-pvr18:18.2": "Bhikkhuṃ amūlakena pārājikena dhammena anuddhaṃsentassa saṃghādiseso tīhi samuṭṭhānehi samuṭṭhāti …",
  "pli-tv-pvr18:18.3": "pe ….",
  "pli-tv-pvr18:18.4": "(8)",
  "pli-tv-pvr18:19.1": "Bhikkhuṃ aññabhāgiyassa adhikaraṇassa kiñci desaṃ lesamattaṃ upādāya pārājikena dhammena anuddhaṃsentassa saṃghādiseso katihi samuṭṭhānehi samuṭṭhāti?",
  "pli-tv-pvr18:19.2": "Bhikkhuṃ aññabhāgiyassa adhikaraṇassa kiñci desaṃ lesamattaṃ upādāya pārājikena dhammena anuddhaṃsentassa saṃghādiseso tīhi samuṭṭhānehi samuṭṭhāti …",
  "pli-tv-pvr18:19.3": "pe ….",
  "pli-tv-pvr18:19.4": "(9)",
  "pli-tv-pvr18:20.1": "Saṃghabhedakassa bhikkhuno yāvatatiyaṃ samanubhāsanāya na paṭinissajjantassa saṃghādiseso katihi samuṭṭhānehi samuṭṭhāti?",
  "pli-tv-pvr18:20.2": "Saṃghabhedakassa bhikkhuno yāvatatiyaṃ samanubhāsanāya na paṭinissajjantassa saṃghādiseso ekena samuṭṭhānena samuṭṭhāti—",
  "pli-tv-pvr18:20.3": "kāyato ca vācato ca cittato ca samuṭṭhāti.",
  "pli-tv-pvr18:20.4": "(10)",
  "pli-tv-pvr18:21.1": "Bhedakānuvattakānaṃ bhikkhūnaṃ yāvatatiyaṃ samanubhāsanāya na paṭinissajjantānaṃ saṃghādiseso katihi samuṭṭhānehi samuṭṭhāti?",
  "pli-tv-pvr18:21.2": "Bhedakānuvattakānaṃ bhikkhūnaṃ yāvatatiyaṃ samanubhāsanāya na paṭinissajjantānaṃ saṃghādiseso ekena samuṭṭhānena samuṭṭhāti—",
  "pli-tv-pvr18:21.3": "kāyato ca vācato ca cittato ca samuṭṭhāti.",
  "pli-tv-pvr18:21.4": "(11)",
  "pli-tv-pvr18:22.1": "Dubbacassa bhikkhuno yāvatatiyaṃ samanubhāsanāya na paṭinissajjantassa saṃghādiseso katihi samuṭṭhānehi samuṭṭhāti?",
  "pli-tv-pvr18:22.2": "Dubbacassa bhikkhuno yāvatatiyaṃ samanubhāsanāya na paṭinissajjantassa saṃghādiseso ekena samuṭṭhānena samuṭṭhāti—",
  "pli-tv-pvr18:22.3": "kāyato ca vācato ca cittato ca samuṭṭhāti.",
  "pli-tv-pvr18:22.4": "(12)",
  "pli-tv-pvr18:23.1": "Kuladūsakassa bhikkhuno yāvatatiyaṃ samanubhāsanāya na paṭinissajjantassa saṃghādiseso katihi samuṭṭhānehi samuṭṭhāti?",
  "pli-tv-pvr18:23.2": "Kuladūsakassa bhikkhuno yāvatatiyaṃ samanubhāsanāya na paṭinissajjantassa saṃghādiseso ekena samuṭṭhānena samuṭṭhāti—",
  "pli-tv-pvr18:23.3": "kāyato ca vācato ca cittato ca samuṭṭhāti.",
  "pli-tv-pvr18:23.4": "(13)",
  "pli-tv-pvr18:24.1": "Terasa saṃghādisesā niṭṭhitā.",
  "pli-tv-pvr18:25.1": "3. Sekhiya",
  "pli-tv-pvr18:26.1": "…",
  "pli-tv-pvr18:26.2": "pe …",
  "pli-tv-pvr18:26.3": "Anādariyaṃ paṭicca udake uccāraṃ vā passāvaṃ vā kheḷaṃ vā karontassa dukkaṭaṃ katihi samuṭṭhānehi samuṭṭhāti?",
  "pli-tv-pvr18:26.4": "Anādariyaṃ paṭicca udake uccāraṃ vā passāvaṃ vā kheḷaṃ vā karontassa dukkaṭaṃ ekena samuṭṭhānena samuṭṭhāti—",
  "pli-tv-pvr18:26.5": "kāyato ca cittato ca samuṭṭhāti, na vācato.",
  "pli-tv-pvr18:27.1": "Sekhiyā niṭṭhitā.",
  "pli-tv-pvr18:28.1": "4. Pārājikādi",
  "pli-tv-pvr18:29.1": "Cattāro pārājikā katihi samuṭṭhānehi samuṭṭhanti?",
  "pli-tv-pvr18:29.2": "Cattāro pārājikā tīhi samuṭṭhānehi samuṭṭhanti—",
  "pli-tv-pvr18:29.3": "siyā kāyato ca cittato ca samuṭṭhanti, na vācato;",
  "pli-tv-pvr18:29.4": "siyā vācato ca cittato ca samuṭṭhanti, na kāyato;",
  "pli-tv-pvr18:29.5": "siyā kāyato ca vācato ca cittato ca samuṭṭhanti.",
  "pli-tv-pvr18:30.1": "Terasa saṃghādisesā katihi samuṭṭhānehi samuṭṭhanti?",
  "pli-tv-pvr18:30.2": "Terasa saṃghādisesā chahi samuṭṭhānehi samuṭṭhanti—",
  "pli-tv-pvr18:30.3": "siyā kāyato samuṭṭhanti, na vācato na cittato;",
  "pli-tv-pvr18:30.4": "siyā vācato samuṭṭhanti, na kāyato na cittato;",
  "pli-tv-pvr18:30.5": "siyā kāyato ca vācato ca samuṭṭhanti, na cittato;",
  "pli-tv-pvr18:30.6": "siyā kāyato ca cittato ca samuṭṭhanti, na vācato;",
  "pli-tv-pvr18:30.7": "siyā vācato ca cittato ca samuṭṭhanti, na kāyato;",
  "pli-tv-pvr18:30.8": "siyā kāyato ca vācato ca cittato ca samuṭṭhanti.",
  "pli-tv-pvr18:31.1": "Dve aniyatā katihi samuṭṭhānehi samuṭṭhanti?",
  "pli-tv-pvr18:31.2": "Dve aniyatā tīhi samuṭṭhānehi samuṭṭhanti—",
  "pli-tv-pvr18:31.3": "siyā kāyato ca cittato ca samuṭṭhanti, na vācato;",
  "pli-tv-pvr18:31.4": "siyā vācato ca cittato ca samuṭṭhanti, na kāyato;",
  "pli-tv-pvr18:31.5": "siyā kāyato ca vācato ca cittato ca samuṭṭhanti.",
  "pli-tv-pvr18:32.1": "Tiṃsa nissaggiyā pācittiyā katihi samuṭṭhānehi samuṭṭhanti?",
  "pli-tv-pvr18:32.2": "Tiṃsa nissaggiyā pācittiyā chahi samuṭṭhānehi samuṭṭhanti—",
  "pli-tv-pvr18:32.3": "siyā kāyato samuṭṭhanti, na vācato na cittato;",
  "pli-tv-pvr18:32.4": "siyā vācato samuṭṭhanti, na kāyato na cittato;",
  "pli-tv-pvr18:32.5": "siyā kāyato ca vācato ca samuṭṭhanti, na cittato;",
  "pli-tv-pvr18:32.6": "siyā kāyato ca cittato ca samuṭṭhanti, na vācato;",
  "pli-tv-pvr18:32.7": "siyā vācato ca cittato ca samuṭṭhanti, na kāyato;",
  "pli-tv-pvr18:32.8": "siyā kāyato ca vācato ca cittato ca samuṭṭhanti.",
  "pli-tv-pvr18:33.1": "Dvenavuti pācittiyā katihi samuṭṭhānehi samuṭṭhanti?",
  "pli-tv-pvr18:33.2": "Dvenavuti pācittiyā chahi samuṭṭhānehi samuṭṭhanti—",
  "pli-tv-pvr18:33.3": "siyā kāyato samuṭṭhanti, na vācato na cittato;",
  "pli-tv-pvr18:33.4": "siyā vācato samuṭṭhanti, na kāyato na cittato;",
  "pli-tv-pvr18:33.5": "siyā kāyato ca vācato ca samuṭṭhanti, na cittato;",
  "pli-tv-pvr18:33.6": "siyā kāyato ca cittato ca samuṭṭhanti, na vācato;",
  "pli-tv-pvr18:33.7": "siyā vācato ca cittato ca samuṭṭhanti, na kāyato;",
  "pli-tv-pvr18:33.8": "siyā kāyato ca vācato ca cittato ca samuṭṭhanti.",
  "pli-tv-pvr18:34.1": "Cattāro pāṭidesanīyā katihi samuṭṭhānehi samuṭṭhanti?",
  "pli-tv-pvr18:34.2": "Cattāro pāṭidesanīyā catūhi samuṭṭhānehi samuṭṭhanti—",
  "pli-tv-pvr18:34.3": "siyā kāyato samuṭṭhanti, na vācato na cittato;",
  "pli-tv-pvr18:34.4": "siyā kāyato ca vācato ca samuṭṭhanti, na cittato;",
  "pli-tv-pvr18:34.5": "siyā kāyato ca cittato ca samuṭṭhanti, na vācato;",
  "pli-tv-pvr18:34.6": "siyā kāyato ca vācato ca cittato ca samuṭṭhanti.",
  "pli-tv-pvr18:35.1": "Pañcasattati sekhiyā katihi samuṭṭhānehi samuṭṭhanti?",
  "pli-tv-pvr18:35.2": "Pañcasattati sekhiyā tīhi samuṭṭhānehi samuṭṭhanti—",
  "pli-tv-pvr18:35.3": "siyā kāyato ca cittato ca samuṭṭhanti, na vācato;",
  "pli-tv-pvr18:35.4": "siyā vācato ca cittato ca samuṭṭhanti, na kāyato;",
  "pli-tv-pvr18:35.5": "siyā kāyato ca vācato ca cittato ca samuṭṭhanti.",
  "pli-tv-pvr18:36.1": "Samuṭṭhānaṃ niṭṭhitaṃ.",
  "pli-tv-pvr18:37.1": "Tassuddānaṃ",
  "pli-tv-pvr18:38.1": "Acittakusalā ceva,",
  "pli-tv-pvr18:38.2": "samuṭṭhānañca sabbathā;",
  "pli-tv-pvr18:38.3": "Yathādhammena ñāyena,",
  "pli-tv-pvr18:38.4": "samuṭṭhānaṃ vijānathāti."
}