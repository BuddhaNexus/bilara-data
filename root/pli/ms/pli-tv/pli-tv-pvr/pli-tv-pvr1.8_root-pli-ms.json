{
  "pli-tv-pvr1.8:1.1": "Parivāra",
  "pli-tv-pvr1.8:2.1": "Bhikkhuvibhaṅga",
  "pli-tv-pvr1.8:3.1": "Paṭhamabhāga",
  "pli-tv-pvr1.8:4.1": "8. Samuccayavāra",
  "pli-tv-pvr1.8:5.1": "Methunaṃ dhammaṃ paṭisevanto kati āpattiyo āpajjati?",
  "pli-tv-pvr1.8:5.2": "Methunaṃ dhammaṃ paṭisevanto tisso āpattiyo āpajjati.",
  "pli-tv-pvr1.8:5.3": "Akkhāyite sarīre methunaṃ dhammaṃ paṭisevati, āpatti pārājikassa;",
  "pli-tv-pvr1.8:5.4": "yebhuyyena khāyite sarīre methunaṃ dhammaṃ paṭisevati, āpatti thullaccayassa;",
  "pli-tv-pvr1.8:5.5": "vaṭṭakate mukhe acchupantaṃ aṅgajātaṃ paveseti, āpatti dukkaṭassa—",
  "pli-tv-pvr1.8:5.6": "methunaṃ dhammaṃ paṭisevanto imā tisso āpattiyo āpajjati.",
  "pli-tv-pvr1.8:6.1": "Tā āpattiyo catunnaṃ vipattīnaṃ kati vipattiyo bhajanti, sattannaṃ āpattikkhandhānaṃ katihi āpattikkhandhehi saṅgahitā, channaṃ āpattisamuṭṭhānānaṃ katihi samuṭṭhānehi samuṭṭhanti, catunnaṃ adhikaraṇānaṃ katamaṃ adhikaraṇaṃ, sattannaṃ samathānaṃ katihi samathehi sammanti?",
  "pli-tv-pvr1.8:6.2": "Tā āpattiyo catunnaṃ vipattīnaṃ dve vipattiyo bhajanti—",
  "pli-tv-pvr1.8:6.3": "siyā sīlavipattiṃ, siyā ācāravipattiṃ.",
  "pli-tv-pvr1.8:6.4": "Sattannaṃ āpattikkhandhānaṃ tīhi āpattikkhandhehi saṅgahitā—",
  "pli-tv-pvr1.8:6.5": "siyā pārājikāpattikkhandhena, siyā thullaccayāpattikkhandhena, siyā dukkaṭāpattikkhandhena.",
  "pli-tv-pvr1.8:6.6": "Channaṃ āpattisamuṭṭhānānaṃ ekena samuṭṭhānena samuṭṭhanti—",
  "pli-tv-pvr1.8:6.7": "kāyato ca cittato ca samuṭṭhanti, na vācato.",
  "pli-tv-pvr1.8:6.8": "Catunnaṃ adhikaraṇānaṃ, āpattādhikaraṇaṃ.",
  "pli-tv-pvr1.8:6.9": "Sattannaṃ samathānaṃ tīhi samathehi sammanti—",
  "pli-tv-pvr1.8:6.10": "siyā sammukhāvinayena ca paṭiññātakaraṇena ca, siyā sammukhāvinayena ca tiṇavatthārakena ca …",
  "pli-tv-pvr1.8:6.11": "pe ….",
  "pli-tv-pvr1.8:6.12": "(1)",
  "pli-tv-pvr1.8:7.1": "Anādariyaṃ paṭicca udake uccāraṃ vā passāvaṃ vā kheḷaṃ vā karonto kati āpattiyo āpajjati?",
  "pli-tv-pvr1.8:7.2": "Anādariyaṃ paṭicca udake uccāraṃ vā passāvaṃ vā kheḷaṃ vā karonto ekaṃ āpattiṃ āpajjati.",
  "pli-tv-pvr1.8:7.3": "Dukkaṭaṃ—",
  "pli-tv-pvr1.8:7.4": "anādariyaṃ paṭicca udake uccāraṃ vā passāvaṃ vā kheḷaṃ vā karonto imaṃ ekaṃ āpattiṃ āpajjati.",
  "pli-tv-pvr1.8:8.1": "Sā āpatti catunnaṃ vipattīnaṃ kati vipattiyo bhajati, sattannaṃ āpattikkhandhānaṃ katihi āpattikkhandhehi saṅgahitā, channaṃ āpattisamuṭṭhānānaṃ katihi samuṭṭhānehi samuṭṭhāti, catunnaṃ adhikaraṇānaṃ katamaṃ adhikaraṇaṃ, sattannaṃ, samathānaṃ katihi samathehi sammati?",
  "pli-tv-pvr1.8:8.2": "Sā āpatti catunnaṃ vipattīnaṃ ekaṃ vipattiṃ bhajati—",
  "pli-tv-pvr1.8:8.3": "ācāravipattiṃ.",
  "pli-tv-pvr1.8:8.4": "Sattannaṃ āpattikkhandhānaṃ ekena āpattikkhandhena saṅgahitā—",
  "pli-tv-pvr1.8:8.5": "dukkaṭāpattikkhandhena.",
  "pli-tv-pvr1.8:8.6": "Channaṃ āpattisamuṭṭhānānaṃ ekena samuṭṭhānena samuṭṭhāti—",
  "pli-tv-pvr1.8:8.7": "kāyato ca cittato ca samuṭṭhāti, na vācato.",
  "pli-tv-pvr1.8:8.8": "Catunnaṃ adhikaraṇānaṃ, āpattādhikaraṇaṃ.",
  "pli-tv-pvr1.8:8.9": "Sattannaṃ samathānaṃ tīhi samathehi sammati—",
  "pli-tv-pvr1.8:8.10": "siyā sammukhāvinayena ca paṭiññātakaraṇena ca, siyā sammukhāvinayena ca tiṇavatthārakena ca.",
  "pli-tv-pvr1.8:8.11": "(2)",
  "pli-tv-pvr1.8:9.1": "Samuccayavāro niṭṭhito aṭṭhamo.",
  "pli-tv-pvr1.8:9.2": "Ime aṭṭha vārā sajjhāyamaggena likhitā.",
  "pli-tv-pvr1.8:10.1": "Tassuddānaṃ",
  "pli-tv-pvr1.8:11.1": "Katthapaññatti kati ca,",
  "pli-tv-pvr1.8:11.2": "Vipattisaṅgahena ca;",
  "pli-tv-pvr1.8:11.3": "Samuṭṭhānādhikaraṇā,",
  "pli-tv-pvr1.8:11.4": "Samatho samuccayena cāti."
}