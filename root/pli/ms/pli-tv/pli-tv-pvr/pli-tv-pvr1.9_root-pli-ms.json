{
  "pli-tv-pvr1.9:1.1": "Parivāra",
  "pli-tv-pvr1.9:2.1": "Bhikkhuvibhaṅga",
  "pli-tv-pvr1.9:3.1": "Dutiyabhāga",
  "pli-tv-pvr1.9:4.1": "Katthapaññattivāra",
  "pli-tv-pvr1.9:5.1": "1. Pārājikakaṇḍa",
  "pli-tv-pvr1.9:6.1": "Yaṃ tena bhagavatā jānatā passatā arahatā sammāsambuddhena methunaṃ dhammaṃ paṭisevanapaccayā pārājikaṃ kattha paññattaṃ, kaṃ ārabbha, kismiṃ vatthusmiṃ … pe …",
  "pli-tv-pvr1.9:6.2": "kenābhatanti?",
  "pli-tv-pvr1.9:7.1": "Yaṃ tena bhagavatā jānatā passatā arahatā sammāsambuddhena methunaṃ dhammaṃ paṭisevanapaccayā pārājikaṃ kattha paññattanti?",
  "pli-tv-pvr1.9:7.2": "Vesāliyaṃ paññattaṃ.",
  "pli-tv-pvr1.9:7.3": "Kaṃ ārabbhāti?",
  "pli-tv-pvr1.9:7.4": "Sudinnaṃ kalandaputtaṃ ārabbha.",
  "pli-tv-pvr1.9:7.5": "Kismiṃ vatthusminti?",
  "pli-tv-pvr1.9:7.6": "Sudinno kalandaputto purāṇadutiyikāya methunaṃ dhammaṃ paṭisevi, tasmiṃ vatthusmiṃ.",
  "pli-tv-pvr1.9:7.7": "Atthi tattha paññatti, anupaññatti, anuppannapaññattīti?",
  "pli-tv-pvr1.9:7.8": "Ekā paññatti, dve anupaññattiyo.",
  "pli-tv-pvr1.9:7.9": "Anuppannapaññatti tasmiṃ natthi.",
  "pli-tv-pvr1.9:7.10": "Sabbattha paññatti, padesapaññattīti?",
  "pli-tv-pvr1.9:7.11": "Sabbatthapaññatti.",
  "pli-tv-pvr1.9:7.12": "Sādhāraṇapaññatti, asādhāraṇapaññattīti?",
  "pli-tv-pvr1.9:7.13": "Sādhāraṇapaññatti.",
  "pli-tv-pvr1.9:7.14": "Ekatopaññatti, ubhatopaññattīti?",
  "pli-tv-pvr1.9:7.15": "Ubhatopaññatti.",
  "pli-tv-pvr1.9:7.16": "Pañcannaṃ pātimokkhuddesānaṃ katthogadhaṃ kattha pariyāpannanti?",
  "pli-tv-pvr1.9:7.17": "Nidānogadhaṃ nidānapariyāpannaṃ.",
  "pli-tv-pvr1.9:7.18": "Katamena uddesena uddesaṃ āgacchatīti?",
  "pli-tv-pvr1.9:7.19": "Dutiyena uddesena uddesaṃ āgacchati.",
  "pli-tv-pvr1.9:7.20": "Catunnaṃ vipattīnaṃ katamā vipattīti?",
  "pli-tv-pvr1.9:7.21": "Sīlavipatti.",
  "pli-tv-pvr1.9:7.22": "Sattannaṃ āpattikkhandhānaṃ katamo āpattikkhandhoti?",
  "pli-tv-pvr1.9:7.23": "Pārājikāpattikkhandho.",
  "pli-tv-pvr1.9:7.24": "Channaṃ āpattisamuṭṭhānānaṃ katihi samuṭṭhānehi samuṭṭhātīti?",
  "pli-tv-pvr1.9:7.25": "Ekena samuṭṭhānena samuṭṭhāti—",
  "pli-tv-pvr1.9:7.26": "kāyato ca cittato ca samuṭṭhāti, na vācato … pe …",
  "pli-tv-pvr1.9:7.27": "kenābhatanti?",
  "pli-tv-pvr1.9:7.28": "Paramparābhataṃ—",
  "pli-tv-pvr1.9:8.1": "Upāli dāsako ceva,",
  "pli-tv-pvr1.9:8.2": "soṇako siggavo tathā;",
  "pli-tv-pvr1.9:8.3": "Moggaliputtena pañcamā,",
  "pli-tv-pvr1.9:8.4": "ete jambusirivhaye.",
  "pli-tv-pvr1.9:9.1": "…",
  "pli-tv-pvr1.9:9.2": "pe …",
  "pli-tv-pvr1.9:10.1": "Ete nāgā mahāpaññā,",
  "pli-tv-pvr1.9:10.2": "vinayaññū maggakovidā;",
  "pli-tv-pvr1.9:10.3": "Vinayaṃ dīpe pakāsesuṃ,",
  "pli-tv-pvr1.9:10.4": "piṭakaṃ tambapaṇṇiyāti.",
  "pli-tv-pvr1.9:11.1": "Yaṃ tena bhagavatā jānatā passatā arahatā sammāsambuddhena adinnaṃ ādiyanapaccayā pārājikaṃ kattha paññattanti?",
  "pli-tv-pvr1.9:11.2": "Rājagahe paññattaṃ.",
  "pli-tv-pvr1.9:11.3": "Kaṃ ārabbhāti?",
  "pli-tv-pvr1.9:11.4": "Dhaniyaṃ kumbhakāraputtaṃ ārabbha.",
  "pli-tv-pvr1.9:11.5": "Kismiṃ vatthusminti?",
  "pli-tv-pvr1.9:11.6": "Dhaniyo kumbhakāraputto rañño dārūni adinnaṃ ādiyi, tasmiṃ vatthusmiṃ.",
  "pli-tv-pvr1.9:11.7": "Ekā paññatti, ekā anupaññatti.",
  "pli-tv-pvr1.9:11.8": "Channaṃ āpattisamuṭṭhānānaṃ tīhi samuṭṭhānehi samuṭṭhāti—",
  "pli-tv-pvr1.9:11.9": "siyā kāyato ca cittato ca samuṭṭhāti, na vācato;",
  "pli-tv-pvr1.9:11.10": "siyā vācato ca cittato ca samuṭṭhāti, na kāyato;",
  "pli-tv-pvr1.9:11.11": "siyā kāyato ca vācato ca cittato ca samuṭṭhāti …",
  "pli-tv-pvr1.9:11.12": "pe ….",
  "pli-tv-pvr1.9:12.1": "Sañcicca manussaviggahaṃ jīvitā voropanapaccayā pārājikaṃ kattha paññattanti?",
  "pli-tv-pvr1.9:12.2": "Vesāliyaṃ paññattaṃ.",
  "pli-tv-pvr1.9:12.3": "Kaṃ ārabbhāti?",
  "pli-tv-pvr1.9:12.4": "Sambahule bhikkhū ārabbha.",
  "pli-tv-pvr1.9:12.5": "Kismiṃ vatthusminti?",
  "pli-tv-pvr1.9:12.6": "Sambahulā bhikkhū aññamaññaṃ jīvitā voropesuṃ, tasmiṃ vatthusmiṃ.",
  "pli-tv-pvr1.9:12.7": "Ekā paññatti, ekā anupaññatti.",
  "pli-tv-pvr1.9:12.8": "Channaṃ āpattisamuṭṭhānānaṃ tīhi samuṭṭhānehi samuṭṭhāti—",
  "pli-tv-pvr1.9:12.9": "siyā kāyato ca cittato ca samuṭṭhāti, na vācato;",
  "pli-tv-pvr1.9:12.10": "siyā vācato ca cittato ca samuṭṭhāti, na kāyato;",
  "pli-tv-pvr1.9:12.11": "siyā kāyato ca vācato ca cittato ca samuṭṭhāti …",
  "pli-tv-pvr1.9:12.12": "pe ….",
  "pli-tv-pvr1.9:13.1": "Asantaṃ abhūtaṃ uttarimanussadhammaṃ ullapanapaccayā pārājikaṃ kattha paññattanti?",
  "pli-tv-pvr1.9:13.2": "Vesāliyaṃ paññattaṃ.",
  "pli-tv-pvr1.9:13.3": "Kaṃ ārabbhāti?",
  "pli-tv-pvr1.9:13.4": "Vaggumudātīriye bhikkhū ārabbha.",
  "pli-tv-pvr1.9:13.5": "Kismiṃ vatthusminti?",
  "pli-tv-pvr1.9:13.6": "Vaggumudātīriyā bhikkhū gihīnaṃ aññamaññassa uttarimanussadhammassa vaṇṇaṃ bhāsiṃsu, tasmiṃ vatthusmiṃ.",
  "pli-tv-pvr1.9:13.7": "Ekā paññatti, ekā anupaññatti.",
  "pli-tv-pvr1.9:13.8": "Channaṃ āpattisamuṭṭhānānaṃ tīhi samuṭṭhānehi samuṭṭhāti—",
  "pli-tv-pvr1.9:13.9": "siyā kāyato ca cittato ca samuṭṭhāti, na vācato;",
  "pli-tv-pvr1.9:13.10": "siyā vācato ca cittato ca samuṭṭhāti, na kāyato;",
  "pli-tv-pvr1.9:13.11": "siyā kāyato ca vācato ca cittato ca samuṭṭhāti …",
  "pli-tv-pvr1.9:13.12": "pe ….",
  "pli-tv-pvr1.9:14.1": "Cattāro pārājikā niṭṭhitā.",
  "pli-tv-pvr1.9:15.1": "2. Saṃghādisesakaṇḍādi",
  "pli-tv-pvr1.9:16.1": "Yaṃ tena bhagavatā jānatā passatā arahatā sammāsambuddhena upakkamitvā asuciṃ mocanapaccayā saṃghādiseso kattha paññatto, kaṃ ārabbha, kismiṃ vatthusmiṃ … pe …",
  "pli-tv-pvr1.9:16.2": "kenābhatanti?",
  "pli-tv-pvr1.9:17.1": "Yaṃ tena bhagavatā jānatā passatā arahatā sammāsambuddhena upakkamitvā asuciṃ mocanapaccayā saṃghādiseso kattha paññattoti?",
  "pli-tv-pvr1.9:17.2": "Sāvatthiyaṃ paññatto.",
  "pli-tv-pvr1.9:17.3": "Kaṃ ārabbhāti?",
  "pli-tv-pvr1.9:17.4": "Āyasmantaṃ seyyasakaṃ ārabbha.",
  "pli-tv-pvr1.9:17.5": "Kismiṃ vatthusminti?",
  "pli-tv-pvr1.9:17.6": "Āyasmā seyyasako upakkamitvā asuciṃ mocesi, tasmiṃ vatthusmiṃ.",
  "pli-tv-pvr1.9:17.7": "Atthi tattha paññatti, anupaññatti, anuppannapaññattīti?",
  "pli-tv-pvr1.9:17.8": "Ekā paññatti, ekā anupaññatti.",
  "pli-tv-pvr1.9:17.9": "Anuppannapaññatti tasmiṃ natthi.",
  "pli-tv-pvr1.9:17.10": "Sabbatthapaññatti, padesapaññattīti?",
  "pli-tv-pvr1.9:17.11": "Sabbatthapaññatti.",
  "pli-tv-pvr1.9:17.12": "Sādhāraṇapaññatti, asādhāraṇapaññattīti?",
  "pli-tv-pvr1.9:17.13": "Asādhāraṇapaññatti.",
  "pli-tv-pvr1.9:17.14": "Ekatopaññatti, ubhatopaññattīti?",
  "pli-tv-pvr1.9:17.15": "Ekatopaññatti.",
  "pli-tv-pvr1.9:17.16": "Pañcannaṃ pātimokkhuddesānaṃ katthogadhaṃ kattha pariyāpannanti?",
  "pli-tv-pvr1.9:17.17": "Nidānogadhaṃ nidānapariyāpannaṃ.",
  "pli-tv-pvr1.9:17.18": "Katamena uddesena uddesaṃ āgacchatīti?",
  "pli-tv-pvr1.9:17.19": "Tatiyena uddesena uddesaṃ āgacchati.",
  "pli-tv-pvr1.9:17.20": "Catunnaṃ vipattīnaṃ katamā vipattīti?",
  "pli-tv-pvr1.9:17.21": "Sīlavipatti.",
  "pli-tv-pvr1.9:17.22": "Sattannaṃ āpattikkhandhānaṃ katamo āpattikkhandhoti?",
  "pli-tv-pvr1.9:17.23": "Saṃghādisesāpattikkhandho.",
  "pli-tv-pvr1.9:17.24": "Channaṃ āpattisamuṭṭhānānaṃ katihi samuṭṭhānehi samuṭṭhātīti?",
  "pli-tv-pvr1.9:17.25": "Ekena samuṭṭhānena samuṭṭhāti—",
  "pli-tv-pvr1.9:17.26": "kāyato ca cittato ca samuṭṭhāti, na vācato … pe …",
  "pli-tv-pvr1.9:17.27": "kenābhatanti?",
  "pli-tv-pvr1.9:17.28": "Paramparābhataṃ—",
  "pli-tv-pvr1.9:18.1": "Upāli dāsako ceva,",
  "pli-tv-pvr1.9:18.2": "soṇako siggavo tathā;",
  "pli-tv-pvr1.9:18.3": "Moggaliputtena pañcamā,",
  "pli-tv-pvr1.9:18.4": "ete jambusirivhaye.",
  "pli-tv-pvr1.9:19.1": "…",
  "pli-tv-pvr1.9:19.2": "pe …",
  "pli-tv-pvr1.9:20.1": "Ete nāgā mahāpaññā,",
  "pli-tv-pvr1.9:20.2": "Vinayaññū maggakovidā;",
  "pli-tv-pvr1.9:20.3": "Vinayaṃ dīpe pakāsesuṃ,",
  "pli-tv-pvr1.9:20.4": "Piṭakaṃ tambapaṇṇiyāti.",
  "pli-tv-pvr1.9:20.5": "(1)",
  "pli-tv-pvr1.9:21.1": "Mātugāmena saddhiṃ kāyasaṃsaggaṃ samāpajjanapaccayā saṃghādiseso kattha paññattoti?",
  "pli-tv-pvr1.9:21.2": "Sāvatthiyaṃ paññatto.",
  "pli-tv-pvr1.9:21.3": "Kaṃ ārabbhāti?",
  "pli-tv-pvr1.9:21.4": "Āyasmantaṃ udāyiṃ ārabbha.",
  "pli-tv-pvr1.9:21.5": "Kismiṃ vatthusminti?",
  "pli-tv-pvr1.9:21.6": "Āyasmā udāyī mātugāmena saddhiṃ kāyasaṃsaggaṃ samāpajji, tasmiṃ vatthusmiṃ.",
  "pli-tv-pvr1.9:21.7": "Ekā paññatti.",
  "pli-tv-pvr1.9:21.8": "Channaṃ āpattisamuṭṭhānānaṃ ekena samuṭṭhānena samuṭṭhāti—",
  "pli-tv-pvr1.9:21.9": "kāyato ca cittato ca samuṭṭhāti, na vācato …",
  "pli-tv-pvr1.9:21.10": "pe ….",
  "pli-tv-pvr1.9:21.11": "(2)",
  "pli-tv-pvr1.9:22.1": "Mātugāmaṃ duṭṭhullāhi vācāhi obhāsanapaccayā saṃghādiseso kattha paññattoti?",
  "pli-tv-pvr1.9:22.2": "Sāvatthiyaṃ paññatto.",
  "pli-tv-pvr1.9:22.3": "Kaṃ ārabbhāti?",
  "pli-tv-pvr1.9:22.4": "Āyasmantaṃ udāyiṃ ārabbha.",
  "pli-tv-pvr1.9:22.5": "Kismiṃ vatthusminti?",
  "pli-tv-pvr1.9:22.6": "Āyasmā udāyī mātugāmaṃ duṭṭhullāhi vācāhi obhāsi, tasmiṃ vatthusmiṃ.",
  "pli-tv-pvr1.9:22.7": "Ekā paññatti.",
  "pli-tv-pvr1.9:22.8": "Channaṃ āpattisamuṭṭhānānaṃ tīhi samuṭṭhānehi samuṭṭhāti—",
  "pli-tv-pvr1.9:22.9": "siyā kāyato ca cittato ca samuṭṭhāti, na vācato;",
  "pli-tv-pvr1.9:22.10": "siyā vācato ca cittato ca samuṭṭhāti, na kāyato;",
  "pli-tv-pvr1.9:22.11": "siyā kāyato ca vācato ca cittato ca samuṭṭhāti …",
  "pli-tv-pvr1.9:22.12": "pe ….",
  "pli-tv-pvr1.9:22.13": "(3)",
  "pli-tv-pvr1.9:23.1": "Mātugāmassa santike attakāmapāricariyāya vaṇṇaṃ bhāsanapaccayā saṃghādiseso kattha paññattoti?",
  "pli-tv-pvr1.9:23.2": "Sāvatthiyaṃ paññatto.",
  "pli-tv-pvr1.9:23.3": "Kaṃ ārabbhāti?",
  "pli-tv-pvr1.9:23.4": "Āyasmantaṃ udāyiṃ ārabbha.",
  "pli-tv-pvr1.9:23.5": "Kismiṃ vatthusminti?",
  "pli-tv-pvr1.9:23.6": "Āyasmā udāyī mātugāmassa santike attakāmapāricariyāya vaṇṇaṃ bhāsi, tasmiṃ vatthusmiṃ.",
  "pli-tv-pvr1.9:23.7": "Ekā paññatti.",
  "pli-tv-pvr1.9:23.8": "Channaṃ āpattisamuṭṭhānānaṃ tīhi samuṭṭhānehi samuṭṭhāti …",
  "pli-tv-pvr1.9:23.9": "pe ….",
  "pli-tv-pvr1.9:23.10": "(4)",
  "pli-tv-pvr1.9:24.1": "Sañcarittaṃ samāpajjanapaccayā saṃghādiseso kattha paññattoti?",
  "pli-tv-pvr1.9:24.2": "Sāvatthiyaṃ paññatto.",
  "pli-tv-pvr1.9:24.3": "Kaṃ ārabbhāti?",
  "pli-tv-pvr1.9:24.4": "Āyasmantaṃ udāyiṃ ārabbha.",
  "pli-tv-pvr1.9:24.5": "Kismiṃ vatthusminti?",
  "pli-tv-pvr1.9:24.6": "Āyasmā udāyī sañcarittaṃ samāpajji, tasmiṃ vatthusmiṃ.",
  "pli-tv-pvr1.9:24.7": "Ekā paññatti, ekā anupaññatti.",
  "pli-tv-pvr1.9:24.8": "Channaṃ āpattisamuṭṭhānānaṃ chahi samuṭṭhānehi samuṭṭhāti—",
  "pli-tv-pvr1.9:24.9": "siyā kāyato samuṭṭhāti, na vācato na cittato;",
  "pli-tv-pvr1.9:24.10": "siyā vācato samuṭṭhāti, na kāyato na cittato;",
  "pli-tv-pvr1.9:24.11": "siyā kāyato ca vācato ca samuṭṭhāti, na cittato;",
  "pli-tv-pvr1.9:24.12": "siyā kāyato ca cittato ca samuṭṭhāti, na vācato;",
  "pli-tv-pvr1.9:24.13": "siyā vācato ca cittato ca samuṭṭhāti, na kāyato;",
  "pli-tv-pvr1.9:24.14": "siyā kāyato ca vācato ca cittato ca samuṭṭhāti …",
  "pli-tv-pvr1.9:24.15": "pe ….",
  "pli-tv-pvr1.9:24.16": "(5)",
  "pli-tv-pvr1.9:25.1": "Saññācikāya kuṭiṃ kārāpanapaccayā saṃghādiseso kattha paññattoti?",
  "pli-tv-pvr1.9:25.2": "Āḷaviyaṃ paññatto.",
  "pli-tv-pvr1.9:25.3": "Kaṃ ārabbhāti?",
  "pli-tv-pvr1.9:25.4": "Āḷavake bhikkhū ārabbha.",
  "pli-tv-pvr1.9:25.5": "Kismiṃ vatthusminti?",
  "pli-tv-pvr1.9:25.6": "Āḷavakā bhikkhū saññācikāya kuṭiyo kārāpesuṃ, tasmiṃ vatthusmiṃ.",
  "pli-tv-pvr1.9:25.7": "Ekā paññatti.",
  "pli-tv-pvr1.9:25.8": "Channaṃ āpattisamuṭṭhānānaṃ chahi samuṭṭhānehi samuṭṭhāti …",
  "pli-tv-pvr1.9:25.9": "pe ….",
  "pli-tv-pvr1.9:25.10": "(6)",
  "pli-tv-pvr1.9:26.1": "Mahallakaṃ vihāraṃ kārāpanapaccayā saṃghādiseso kattha paññattoti?",
  "pli-tv-pvr1.9:26.2": "Kosambiyaṃ paññatto.",
  "pli-tv-pvr1.9:26.3": "Kaṃ ārabbhāti?",
  "pli-tv-pvr1.9:26.4": "Āyasmantaṃ channaṃ ārabbha.",
  "pli-tv-pvr1.9:26.5": "Kismiṃ vatthusminti?",
  "pli-tv-pvr1.9:26.6": "Āyasmā channo vihāravatthuṃ sodhento aññataraṃ cetiyarukkhaṃ chedāpesi, tasmiṃ vatthusmiṃ.",
  "pli-tv-pvr1.9:26.7": "Ekā paññatti.",
  "pli-tv-pvr1.9:26.8": "Channaṃ āpattisamuṭṭhānānaṃ chahi samuṭṭhānehi samuṭṭhāti …",
  "pli-tv-pvr1.9:26.9": "pe ….",
  "pli-tv-pvr1.9:26.10": "(7)",
  "pli-tv-pvr1.9:27.1": "Bhikkhuṃ amūlakena pārājikena dhammena anuddhaṃsanapaccayā saṃghādiseso kattha paññattoti?",
  "pli-tv-pvr1.9:27.2": "Rājagahe paññatto.",
  "pli-tv-pvr1.9:27.3": "Kaṃ ārabbhāti?",
  "pli-tv-pvr1.9:27.4": "Mettiyabhūmajake bhikkhū ārabbha.",
  "pli-tv-pvr1.9:27.5": "Kismiṃ vatthusminti?",
  "pli-tv-pvr1.9:27.6": "Mettiyabhūmajakā bhikkhū āyasmantaṃ dabbaṃ mallaputtaṃ amūlakena pārājikena dhammena anuddhaṃsesuṃ, tasmiṃ vatthusmiṃ.",
  "pli-tv-pvr1.9:27.7": "Ekā paññatti.",
  "pli-tv-pvr1.9:27.8": "Channaṃ āpattisamuṭṭhānānaṃ tīhi samuṭṭhānehi samuṭṭhāti …",
  "pli-tv-pvr1.9:27.9": "pe ….",
  "pli-tv-pvr1.9:27.10": "(8)",
  "pli-tv-pvr1.9:28.1": "Bhikkhuṃ aññabhāgiyassa adhikaraṇassa kiñcidesaṃ lesamattaṃ upādāya pārājikena dhammena anuddhaṃsanapaccayā saṃghādiseso kattha paññattoti?",
  "pli-tv-pvr1.9:28.2": "Rājagahe paññatto.",
  "pli-tv-pvr1.9:28.3": "Kaṃ ārabbhāti?",
  "pli-tv-pvr1.9:28.4": "Mettiyabhūmajake bhikkhū ārabbha.",
  "pli-tv-pvr1.9:28.5": "Kismiṃ vatthusminti?",
  "pli-tv-pvr1.9:28.6": "Mettiyabhūmajakā bhikkhū āyasmantaṃ dabbaṃ mallaputtaṃ aññabhāgiyassa adhikaraṇassa kiñci desaṃ lesamattaṃ upādāya pārājikena dhammena anuddhaṃsesuṃ, tasmiṃ vatthusmiṃ.",
  "pli-tv-pvr1.9:28.7": "Ekā paññatti.",
  "pli-tv-pvr1.9:28.8": "Channaṃ āpattisamuṭṭhānānaṃ tīhi samuṭṭhānehi samuṭṭhāti …",
  "pli-tv-pvr1.9:28.9": "pe ….",
  "pli-tv-pvr1.9:28.10": "(9)",
  "pli-tv-pvr1.9:29.1": "Saṃghabhedakassa bhikkhuno yāvatatiyaṃ samanubhāsanāya na paṭinissajjanapaccayā saṃghādiseso kattha paññattoti?",
  "pli-tv-pvr1.9:29.2": "Rājagahe paññatto.",
  "pli-tv-pvr1.9:29.3": "Kaṃ ārabbhāti?",
  "pli-tv-pvr1.9:29.4": "Devadattaṃ ārabbha.",
  "pli-tv-pvr1.9:29.5": "Kismiṃ vatthusminti?",
  "pli-tv-pvr1.9:29.6": "Devadatto samaggassa saṃghassa bhedāya parakkami, tasmiṃ vatthusmiṃ.",
  "pli-tv-pvr1.9:29.7": "Ekā paññatti.",
  "pli-tv-pvr1.9:29.8": "Channaṃ āpattisamuṭṭhānānaṃ ekena samuṭṭhānena samuṭṭhāti—",
  "pli-tv-pvr1.9:29.9": "kāyato ca vācato ca cittato ca samuṭṭhāti …",
  "pli-tv-pvr1.9:29.10": "pe ….",
  "pli-tv-pvr1.9:29.11": "(10)",
  "pli-tv-pvr1.9:30.1": "Bhedakānuvattakānaṃ bhikkhūnaṃ yāvatatiyaṃ samanubhāsanāya na paṭinissajjanapaccayā saṃghādiseso kattha paññattoti?",
  "pli-tv-pvr1.9:30.2": "Rājagahe paññatto.",
  "pli-tv-pvr1.9:30.3": "Kaṃ ārabbhāti?",
  "pli-tv-pvr1.9:30.4": "Sambahule bhikkhū ārabbha.",
  "pli-tv-pvr1.9:30.5": "Kismiṃ vatthusminti?",
  "pli-tv-pvr1.9:30.6": "Sambahulā bhikkhū devadattassa saṃghabhedāya parakkamantassa anuvattakā ahesuṃ vaggavādakā, tasmiṃ vatthusmiṃ.",
  "pli-tv-pvr1.9:30.7": "Ekā paññatti.",
  "pli-tv-pvr1.9:30.8": "Channaṃ āpattisamuṭṭhānānaṃ ekena samuṭṭhānena samuṭṭhāti—",
  "pli-tv-pvr1.9:30.9": "kāyato ca vācato ca cittato ca samuṭṭhāti …",
  "pli-tv-pvr1.9:30.10": "pe ….",
  "pli-tv-pvr1.9:30.11": "(11)",
  "pli-tv-pvr1.9:31.1": "Dubbacassa bhikkhuno yāvatatiyaṃ samanubhāsanāya na paṭinissajjanapaccayā saṃghādiseso kattha paññattoti?",
  "pli-tv-pvr1.9:31.2": "Kosambiyaṃ paññatto.",
  "pli-tv-pvr1.9:31.3": "Kaṃ ārabbhāti?",
  "pli-tv-pvr1.9:31.4": "Āyasmantaṃ channaṃ ārabbha.",
  "pli-tv-pvr1.9:31.5": "Kismiṃ vatthusminti?",
  "pli-tv-pvr1.9:31.6": "Āyasmā channo bhikkhūhi sahadhammikaṃ vuccamāno attānaṃ avacanīyaṃ akāsi, tasmiṃ vatthusmiṃ.",
  "pli-tv-pvr1.9:31.7": "Ekā paññatti.",
  "pli-tv-pvr1.9:31.8": "Channaṃ āpattisamuṭṭhānānaṃ ekena samuṭṭhānena samuṭṭhāti—",
  "pli-tv-pvr1.9:31.9": "kāyato ca vācato ca cittato ca samuṭṭhāti …",
  "pli-tv-pvr1.9:31.10": "pe ….",
  "pli-tv-pvr1.9:31.11": "(12)",
  "pli-tv-pvr1.9:32.1": "Kuladūsakassa bhikkhuno yāvatatiyaṃ samanubhāsanāya na paṭinissajjanapaccayā saṃghādiseso kattha paññattoti?",
  "pli-tv-pvr1.9:32.2": "Sāvatthiyaṃ paññatto.",
  "pli-tv-pvr1.9:32.3": "Kaṃ ārabbhāti?",
  "pli-tv-pvr1.9:32.4": "Assajipunabbasuke bhikkhū ārabbha.",
  "pli-tv-pvr1.9:32.5": "Kismiṃ vatthusminti?",
  "pli-tv-pvr1.9:32.6": "Assajipunabbasukā bhikkhū saṃghena pabbājanīyakammakatā bhikkhū chandagāmitā dosagāmitā mohagāmitā bhayagāmitā pāpesuṃ, tasmiṃ vatthusmiṃ.",
  "pli-tv-pvr1.9:32.7": "Ekā paññatti.",
  "pli-tv-pvr1.9:32.8": "Channaṃ āpattisamuṭṭhānānaṃ ekena samuṭṭhānena samuṭṭhāti—",
  "pli-tv-pvr1.9:32.9": "kāyato ca vācato ca cittato ca samuṭṭhāti …",
  "pli-tv-pvr1.9:32.10": "pe ….",
  "pli-tv-pvr1.9:32.11": "(13)",
  "pli-tv-pvr1.9:33.1": "Anādariyaṃ paṭicca udake uccāraṃ vā passāvaṃ vā kheḷaṃ vā karaṇapaccayā dukkaṭaṃ kattha paññattanti?",
  "pli-tv-pvr1.9:33.2": "Sāvatthiyaṃ paññattaṃ.",
  "pli-tv-pvr1.9:33.3": "Kaṃ ārabbhāti?",
  "pli-tv-pvr1.9:33.4": "Chabbaggiye bhikkhū ārabbha.",
  "pli-tv-pvr1.9:33.5": "Kismiṃ vatthusminti?",
  "pli-tv-pvr1.9:33.6": "Chabbaggiyā bhikkhū udake uccārampi passāvampi kheḷampi akaṃsu, tasmiṃ vatthusmiṃ.",
  "pli-tv-pvr1.9:33.7": "Ekā paññatti, ekā anupaññatti.",
  "pli-tv-pvr1.9:33.8": "Channaṃ āpattisamuṭṭhānānaṃ ekena samuṭṭhānena samuṭṭhāti—",
  "pli-tv-pvr1.9:33.9": "kāyato ca cittato ca samuṭṭhāti, na vācato …",
  "pli-tv-pvr1.9:33.10": "pe ….",
  "pli-tv-pvr1.9:33.11": "(14)",
  "pli-tv-pvr1.9:34.1": "Katthapaññattivāro niṭṭhito paṭhamo."
}