{
  "pli-tv-bi-vb-pc47:1.1": "Theravāda Vinaya",
  "pli-tv-bi-vb-pc47:2.1": "Bhikkhunivibhaṅga",
  "pli-tv-bi-vb-pc47:3.1": "Pācittiyakaṇḍa",
  "pli-tv-bi-vb-pc47:4.1": "Cittāgāravagga",
  "pli-tv-bi-vb-pc47:5.1": "47. Āvasathacīvarasikkhāpada",
  "pli-tv-bi-vb-pc47:6.1": "Tena samayena buddho bhagavā sāvatthiyaṃ viharati jetavane anāthapiṇḍikassa ārāme.",
  "pli-tv-bi-vb-pc47:6.2": "Tena kho pana samayena thullanandā bhikkhunī āvasathacīvaraṃ anissajjitvā paribhuñjati.",
  "pli-tv-bi-vb-pc47:6.3": "Aññā utuniyo bhikkhuniyo na labhanti.",
  "pli-tv-bi-vb-pc47:7.1": "Yā tā bhikkhuniyo appicchā … pe … tā ujjhāyanti khiyyanti vipācenti—",
  "pli-tv-bi-vb-pc47:7.2": "“kathañhi nāma ayyā thullanandā āvasathacīvaraṃ anissajjitvā paribhuñjissatī”ti … pe …",
  "pli-tv-bi-vb-pc47:7.3": "“saccaṃ kira, bhikkhave, thullanandā bhikkhunī āvasathacīvaraṃ anissajjitvā paribhuñjatī”ti?",
  "pli-tv-bi-vb-pc47:7.4": "“Saccaṃ, bhagavā”ti.",
  "pli-tv-bi-vb-pc47:7.5": "Vigarahi buddho bhagavā … pe …",
  "pli-tv-bi-vb-pc47:7.6": "kathañhi nāma, bhikkhave, thullanandā bhikkhunī āvasathacīvaraṃ anissajjitvā paribhuñjissati.",
  "pli-tv-bi-vb-pc47:7.7": "Netaṃ, bhikkhave, appasannānaṃ vā pasādāya … pe …",
  "pli-tv-bi-vb-pc47:7.8": "evañca pana, bhikkhave, bhikkhuniyo imaṃ sikkhāpadaṃ uddisantu—",
  "pli-tv-bi-vb-pc47:8.1": "“Yā pana bhikkhunī āvasathacīvaraṃ anissajjitvā paribhuñjeyya, pācittiyan”ti.",
  "pli-tv-bi-vb-pc47:9.1": "Yā panāti",
  "pli-tv-bi-vb-pc47:9.2": "yā yādisā … pe …",
  "pli-tv-bi-vb-pc47:9.3": "bhikkhunīti",
  "pli-tv-bi-vb-pc47:9.4": "… pe … ayaṃ imasmiṃ atthe adhippetā bhikkhunīti.",
  "pli-tv-bi-vb-pc47:10.1": "Āvasathacīvaraṃ nāma",
  "pli-tv-bi-vb-pc47:10.2": "“utuniyo bhikkhuniyo paribhuñjantū”ti dinnaṃ hoti.",
  "pli-tv-bi-vb-pc47:11.1": "Anissajjitvā paribhuñjeyyāti",
  "pli-tv-bi-vb-pc47:11.2": "dvetisso rattiyo paribhuñjitvā catutthadivase dhovitvā bhikkhuniyā vā sikkhamānāya vā sāmaṇeriyā vā anissajjitvā paribhuñjati, āpatti pācittiyassa.",
  "pli-tv-bi-vb-pc47:12.1": "Anissajjite anissajjitasaññā paribhuñjati, āpatti pācittiyassa.",
  "pli-tv-bi-vb-pc47:12.2": "Anissajjite vematikā paribhuñjati, āpatti pācittiyassa.",
  "pli-tv-bi-vb-pc47:12.3": "Anissajjite nissajjitasaññā paribhuñjati, āpatti pācittiyassa.",
  "pli-tv-bi-vb-pc47:13.1": "Nissajjite anissajjitasaññā, āpatti dukkaṭassa.",
  "pli-tv-bi-vb-pc47:13.2": "Nissajjite vematikā, āpatti dukkaṭassa.",
  "pli-tv-bi-vb-pc47:13.3": "Nissajjite nissajjitasaññā anāpatti.",
  "pli-tv-bi-vb-pc47:14.1": "Anāpatti—",
  "pli-tv-bi-vb-pc47:14.9": "ādikammikāyāti.",
  "pli-tv-bi-vb-pc47:15.1": "Sattamasikkhāpadaṃ niṭṭhitaṃ."
}