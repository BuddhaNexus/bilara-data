{
  "pli-tv-bi-vb-pc3:1.1": "Theravāda Vinaya",
  "pli-tv-bi-vb-pc3:2.1": "Bhikkhunivibhaṅga",
  "pli-tv-bi-vb-pc3:3.1": "Pācittiyakaṇḍa",
  "pli-tv-bi-vb-pc3:4.1": "Lasuṇavagga",
  "pli-tv-bi-vb-pc3:5.1": "3. Talaghātakasikkhāpada",
  "pli-tv-bi-vb-pc3:6.1": "Tena samayena buddho bhagavā sāvatthiyaṃ viharati jetavane anāthapiṇḍikassa ārāme.",
  "pli-tv-bi-vb-pc3:6.2": "Tena kho pana samayena dve bhikkhuniyo anabhiratiyā pīḷitā ovarakaṃ pavisitvā talaghātakaṃ karonti.",
  "pli-tv-bi-vb-pc3:6.3": "Bhikkhuniyo tena saddena upadhāvitvā tā bhikkhuniyo etadavocuṃ—",
  "pli-tv-bi-vb-pc3:6.4": "“kissa tumhe, ayye, purisena saddhiṃ sampadussathā”ti?",
  "pli-tv-bi-vb-pc3:6.5": "“Na mayaṃ, ayye, purisena saddhiṃ sampadussāmā”ti bhikkhunīnaṃ etamatthaṃ ārocesuṃ.",
  "pli-tv-bi-vb-pc3:6.6": "Yā tā bhikkhuniyo appicchā … pe … tā ujjhāyanti khiyyanti vipācenti—",
  "pli-tv-bi-vb-pc3:6.7": "“kathañhi nāma bhikkhuniyo talaghātakaṃ karissantī”ti … pe …",
  "pli-tv-bi-vb-pc3:6.8": "“saccaṃ kira, bhikkhave, bhikkhuniyo talaghātakaṃ karontī”ti?",
  "pli-tv-bi-vb-pc3:6.9": "“Saccaṃ, bhagavā”ti.",
  "pli-tv-bi-vb-pc3:6.10": "Vigarahi buddho bhagavā … pe …",
  "pli-tv-bi-vb-pc3:6.11": "kathañhi nāma, bhikkhave, bhikkhuniyo talaghātakaṃ karissanti.",
  "pli-tv-bi-vb-pc3:6.12": "Netaṃ, bhikkhave, appasannānaṃ vā pasādāya … pe …",
  "pli-tv-bi-vb-pc3:6.13": "evañca pana, bhikkhave, bhikkhuniyo imaṃ sikkhāpadaṃ uddisantu—",
  "pli-tv-bi-vb-pc3:7.1": "“Talaghātake pācittiyan”ti.",
  "pli-tv-bi-vb-pc3:8.1": "Talaghātakaṃ nāma",
  "pli-tv-bi-vb-pc3:8.2": "samphassaṃ sādiyantī antamaso uppalapattenapi muttakaraṇe pahāraṃ deti, āpatti pācittiyassa.",
  "pli-tv-bi-vb-pc3:9.1": "Anāpatti—",
  "pli-tv-bi-vb-pc3:9.2": "ābādhapaccayā,",
  "pli-tv-bi-vb-pc3:9.3": "ummattikāya,",
  "pli-tv-bi-vb-pc3:9.4": "ādikammikāyāti.",
  "pli-tv-bi-vb-pc3:10.1": "Tatiyasikkhāpadaṃ niṭṭhitaṃ."
}