{
  "pli-tv-bi-vb-pc19:1.1": "Theravāda Vinaya",
  "pli-tv-bi-vb-pc19:2.1": "Bhikkhunivibhaṅga",
  "pli-tv-bi-vb-pc19:3.1": "Pācittiyakaṇḍa",
  "pli-tv-bi-vb-pc19:4.1": "Rattandhakāravagga",
  "pli-tv-bi-vb-pc19:5.1": "19. Paraabhisapanasikkhāpada",
  "pli-tv-bi-vb-pc19:6.1": "Tena samayena buddho bhagavā sāvatthiyaṃ viharati jetavane anāthapiṇḍikassa ārāme.",
  "pli-tv-bi-vb-pc19:6.2": "Tena kho pana samayena bhikkhuniyo attano bhaṇḍakaṃ apassantiyo caṇḍakāḷiṃ bhikkhuniṃ etadavocuṃ—",
  "pli-tv-bi-vb-pc19:6.3": "“apāyye, amhākaṃ bhaṇḍakaṃ passeyyāsī”ti?",
  "pli-tv-bi-vb-pc19:6.4": "Caṇḍakāḷī bhikkhunī ujjhāyati khiyyati vipāceti—",
  "pli-tv-bi-vb-pc19:6.5": "“ahameva nūna corī, ahameva nūna alajjinī, yā ayyāyo attano bhaṇḍakaṃ apassantiyo tā maṃ evamāhaṃsu—",
  "pli-tv-bi-vb-pc19:6.6": "‘apāyye, amhākaṃ bhaṇḍakaṃ passeyyāsī’ti?",
  "pli-tv-bi-vb-pc19:6.7": "Sacāhaṃ, ayye, tumhākaṃ bhaṇḍakaṃ gaṇhāmi, assamaṇī homi, brahmacariyā cavāmi, nirayaṃ upapajjāmi;",
  "pli-tv-bi-vb-pc19:6.8": "yā pana maṃ abhūtena evamāha sāpi assamaṇī hotu, brahmacariyā cavatu, nirayaṃ upapajjatū”ti.",
  "pli-tv-bi-vb-pc19:7.1": "Yā tā bhikkhuniyo appicchā … pe … tā ujjhāyanti khiyyanti vipācenti—",
  "pli-tv-bi-vb-pc19:7.3": "“kathañhi nāma ayyā caṇḍakāḷī attānampi parampi nirayenapi brahmacariyenapi abhisapissatī”ti … pe …",
  "pli-tv-bi-vb-pc19:7.4": "“saccaṃ kira, bhikkhave, caṇḍakāḷī bhikkhunī attānampi parampi nirayenapi brahmacariyenapi abhisapatī”ti?",
  "pli-tv-bi-vb-pc19:7.5": "“Saccaṃ, bhagavā”ti.",
  "pli-tv-bi-vb-pc19:7.6": "Vigarahi buddho bhagavā … pe …",
  "pli-tv-bi-vb-pc19:7.7": "kathañhi nāma, bhikkhave, caṇḍakāḷī bhikkhunī attānampi parampi nirayenapi brahmacariyenapi abhisapissati.",
  "pli-tv-bi-vb-pc19:7.8": "Netaṃ, bhikkhave, appasannānaṃ vā pasādāya … pe …",
  "pli-tv-bi-vb-pc19:7.9": "evañca pana, bhikkhave, bhikkhuniyo imaṃ sikkhāpadaṃ uddisantu—",
  "pli-tv-bi-vb-pc19:8.1": "“Yā pana bhikkhunī attānaṃ vā paraṃ vā nirayena vā brahmacariyena vā abhisapeyya, pācittiyan”ti.",
  "pli-tv-bi-vb-pc19:9.1": "Yā panāti",
  "pli-tv-bi-vb-pc19:9.2": "yā yādisā … pe …",
  "pli-tv-bi-vb-pc19:9.3": "bhikkhunīti",
  "pli-tv-bi-vb-pc19:9.4": "… pe … ayaṃ imasmiṃ atthe adhippetā bhikkhunīti.",
  "pli-tv-bi-vb-pc19:10.1": "Attānanti",
  "pli-tv-bi-vb-pc19:10.2": "paccattaṃ.",
  "pli-tv-bi-vb-pc19:10.3": "Paranti",
  "pli-tv-bi-vb-pc19:10.4": "upasampannaṃ.",
  "pli-tv-bi-vb-pc19:10.5": "Nirayena vā brahmacariyena vā abhisapati, āpatti pācittiyassa.",
  "pli-tv-bi-vb-pc19:11.1": "Upasampannāya upasampannasaññā nirayena vā brahmacariyena vā abhisapati, āpatti pācittiyassa.",
  "pli-tv-bi-vb-pc19:11.2": "Upasampannāya vematikā nirayena vā brahmacariyena vā abhisapati, āpatti pācittiyassa.",
  "pli-tv-bi-vb-pc19:11.3": "Upasampannāya anupasampannasaññā nirayena vā brahmacariyena vā abhisapati, āpatti pācittiyassa.",
  "pli-tv-bi-vb-pc19:12.1": "Tiracchānayoniyā vā pettivisayena vā manussadobhaggena vā abhisapati, āpatti dukkaṭassa.",
  "pli-tv-bi-vb-pc19:12.2": "Anupasampannaṃ abhisapati, āpatti dukkaṭassa.",
  "pli-tv-bi-vb-pc19:12.3": "Anupasampannāya upasampannasaññā, āpatti dukkaṭassa.",
  "pli-tv-bi-vb-pc19:12.4": "Anupasampannāya vematikā, āpatti dukkaṭassa.",
  "pli-tv-bi-vb-pc19:12.5": "Anupasampannāya anupasampannasaññā, āpatti dukkaṭassa.",
  "pli-tv-bi-vb-pc19:13.1": "Anāpatti—",
  "pli-tv-bi-vb-pc19:13.2": "ādikammikāyāti.",
  "pli-tv-bi-vb-pc19:14.1": "Navamasikkhāpadaṃ niṭṭhitaṃ."
}