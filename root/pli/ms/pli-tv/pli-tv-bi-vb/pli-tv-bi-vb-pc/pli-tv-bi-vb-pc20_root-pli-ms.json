{
  "pli-tv-bi-vb-pc20:1.1": "Theravāda Vinaya",
  "pli-tv-bi-vb-pc20:2.1": "Bhikkhunivibhaṅga",
  "pli-tv-bi-vb-pc20:3.1": "Pācittiyakaṇḍa",
  "pli-tv-bi-vb-pc20:4.1": "Rattandhakāravagga",
  "pli-tv-bi-vb-pc20:5.1": "20. Rodanasikkhāpada",
  "pli-tv-bi-vb-pc20:6.1": "Tena samayena buddho bhagavā sāvatthiyaṃ viharati jetavane anāthapiṇḍikassa ārāme.",
  "pli-tv-bi-vb-pc20:6.2": "Tena kho pana samayena caṇḍakāḷī bhikkhunī bhikkhunīhi saddhiṃ bhaṇḍitvā attānaṃ vadhitvā vadhitvā rodati.",
  "pli-tv-bi-vb-pc20:6.3": "Yā tā bhikkhuniyo appicchā … pe …",
  "pli-tv-bi-vb-pc20:6.4": "tā ujjhāyanti khiyyanti vipācenti—",
  "pli-tv-bi-vb-pc20:6.5": "“kathañhi nāma ayyā caṇḍakāḷī attānaṃ vadhitvā vadhitvā rodissatī”ti … pe …",
  "pli-tv-bi-vb-pc20:6.6": "“saccaṃ kira, bhikkhave, caṇḍakāḷī bhikkhunī attānaṃ vadhitvā vadhitvā rodatī”ti?",
  "pli-tv-bi-vb-pc20:6.7": "“Saccaṃ, bhagavā”ti.",
  "pli-tv-bi-vb-pc20:6.8": "Vigarahi buddho bhagavā … pe …",
  "pli-tv-bi-vb-pc20:6.9": "kathañhi nāma, bhikkhave, caṇḍakāḷī bhikkhunī attānaṃ vadhitvā vadhitvā rodissati.",
  "pli-tv-bi-vb-pc20:6.10": "Netaṃ, bhikkhave, appasannānaṃ vā pasādāya … pe …",
  "pli-tv-bi-vb-pc20:6.11": "evañca pana, bhikkhave, bhikkhuniyo imaṃ sikkhāpadaṃ uddisantu—",
  "pli-tv-bi-vb-pc20:7.1": "“Yā pana bhikkhunī attānaṃ vadhitvā vadhitvā rodeyya, pācittiyan”ti.",
  "pli-tv-bi-vb-pc20:8.1": "Yā panāti",
  "pli-tv-bi-vb-pc20:8.2": "yā yādisā … pe …",
  "pli-tv-bi-vb-pc20:8.3": "bhikkhunīti",
  "pli-tv-bi-vb-pc20:8.4": "… pe …",
  "pli-tv-bi-vb-pc20:8.5": "ayaṃ imasmiṃ atthe adhippetā bhikkhunīti.",
  "pli-tv-bi-vb-pc20:9.1": "Attānanti",
  "pli-tv-bi-vb-pc20:9.2": "paccattaṃ.",
  "pli-tv-bi-vb-pc20:9.3": "Vadhitvā vadhitvā rodati, āpatti pācittiyassa.",
  "pli-tv-bi-vb-pc20:9.4": "Vadhati na rodati, āpatti dukkaṭassa.",
  "pli-tv-bi-vb-pc20:9.5": "Rodati na vadhati, āpatti dukkaṭassa.",
  "pli-tv-bi-vb-pc20:10.1": "Anāpatti—",
  "pli-tv-bi-vb-pc20:10.2": "ñātibyasanena vā bhogabyasanena vā rogabyasanena vā phuṭṭhā rodati na vadhati, ummattikāya, ādikammikāyāti.",
  "pli-tv-bi-vb-pc20:11.1": "Dasamasikkhāpadaṃ niṭṭhitaṃ.",
  "pli-tv-bi-vb-pc20:11.2": "Andhakāravaggo dutiyo."
}