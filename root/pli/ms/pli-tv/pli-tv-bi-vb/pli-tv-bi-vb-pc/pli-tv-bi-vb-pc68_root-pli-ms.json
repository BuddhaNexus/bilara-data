{
  "pli-tv-bi-vb-pc68:1.1": "Theravāda Vinaya",
  "pli-tv-bi-vb-pc68:2.1": "Bhikkhunivibhaṅga",
  "pli-tv-bi-vb-pc68:3.1": "Pācittiyakaṇḍa",
  "pli-tv-bi-vb-pc68:4.1": "Gabbhinivagga",
  "pli-tv-bi-vb-pc68:5.1": "68. Sahajīvinīsikkhāpada",
  "pli-tv-bi-vb-pc68:6.1": "Tena samayena buddho bhagavā sāvatthiyaṃ viharati jetavane anāthapiṇḍikassa ārāme.",
  "pli-tv-bi-vb-pc68:6.2": "Tena kho pana samayena thullanandā bhikkhunī sahajīviniṃ vuṭṭhāpetvā dve vassāni neva anuggaṇhāti na anuggaṇhāpeti.",
  "pli-tv-bi-vb-pc68:6.3": "Tā bālā honti abyattā;",
  "pli-tv-bi-vb-pc68:6.4": "na jānanti kappiyaṃ vā akappiyaṃ vā.",
  "pli-tv-bi-vb-pc68:7.1": "Yā tā bhikkhuniyo appicchā … pe … tā ujjhāyanti khiyyanti vipācenti—",
  "pli-tv-bi-vb-pc68:7.2": "“kathañhi nāma ayyā thullanandā sahajīviniṃ vuṭṭhāpetvā dve vassāni neva anuggaṇhissati na anuggaṇhāpessatī”ti … pe …",
  "pli-tv-bi-vb-pc68:7.3": "“saccaṃ kira, bhikkhave, thullanandā bhikkhunī sahajīviniṃ vuṭṭhāpetvā dve vassāni neva anuggaṇhāti na anuggaṇhāpetī”ti?",
  "pli-tv-bi-vb-pc68:7.4": "“Saccaṃ, bhagavā”ti.",
  "pli-tv-bi-vb-pc68:7.5": "Vigarahi buddho bhagavā … pe …",
  "pli-tv-bi-vb-pc68:7.6": "kathañhi nāma, bhikkhave, thullanandā bhikkhunī sahajīviniṃ vuṭṭhāpetvā dve vassāni neva anuggaṇhissati na anuggaṇhāpessati.",
  "pli-tv-bi-vb-pc68:7.7": "Netaṃ, bhikkhave, appasannānaṃ vā pasādāya … pe …",
  "pli-tv-bi-vb-pc68:7.8": "evañca pana, bhikkhave, bhikkhuniyo imaṃ sikkhāpadaṃ uddisantu—",
  "pli-tv-bi-vb-pc68:8.1": "“Yā pana bhikkhunī sahajīviniṃ vuṭṭhāpetvā dve vassāni neva anuggaṇheyya na anuggaṇhāpeyya, pācittiyan”ti.",
  "pli-tv-bi-vb-pc68:9.1": "Yā panāti",
  "pli-tv-bi-vb-pc68:9.2": "yā yādisā … pe …",
  "pli-tv-bi-vb-pc68:9.3": "bhikkhunīti",
  "pli-tv-bi-vb-pc68:9.4": "… pe … ayaṃ imasmiṃ atthe adhippetā bhikkhunīti.",
  "pli-tv-bi-vb-pc68:10.1": "Sahajīvinī nāma",
  "pli-tv-bi-vb-pc68:10.2": "saddhivihārinī vuccati.",
  "pli-tv-bi-vb-pc68:10.3": "Vuṭṭhāpetvāti",
  "pli-tv-bi-vb-pc68:10.4": "upasampādetvā.",
  "pli-tv-bi-vb-pc68:10.5": "Dve vassānīti",
  "pli-tv-bi-vb-pc68:10.6": "dve saṃvaccharāni.",
  "pli-tv-bi-vb-pc68:11.1": "Neva anuggaṇheyyāti",
  "pli-tv-bi-vb-pc68:11.2": "na sayaṃ anuggaṇheyya uddesena paripucchāya ovādena anusāsaniyā.",
  "pli-tv-bi-vb-pc68:12.1": "Na anuggaṇhāpeyyāti",
  "pli-tv-bi-vb-pc68:12.2": "na aññaṃ āṇāpeyya",
  "pli-tv-bi-vb-pc68:12.3": "“dve vassāni neva anuggaṇhissāmi na anuggaṇhāpessāmī”ti dhuraṃ nikkhittamatte āpatti pācittiyassa.",
  "pli-tv-bi-vb-pc68:13.1": "Anāpatti—",
  "pli-tv-bi-vb-pc68:13.2": "sati antarāye,",
  "pli-tv-bi-vb-pc68:13.3": "pariyesitvā na labhati,",
  "pli-tv-bi-vb-pc68:13.4": "gilānāya,",
  "pli-tv-bi-vb-pc68:13.5": "āpadāsu,",
  "pli-tv-bi-vb-pc68:13.6": "ummattikāya,",
  "pli-tv-bi-vb-pc68:13.7": "ādikammikāyāti.",
  "pli-tv-bi-vb-pc68:14.1": "Aṭṭhamasikkhāpadaṃ niṭṭhitaṃ."
}