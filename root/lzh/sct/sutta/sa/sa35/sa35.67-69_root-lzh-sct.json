{
  "sa35.67-69:0.1" : "雜阿含經 ",
  "sa35.67-69:0.2" : "卷第七 ",
  "sa35.67-69:0.3" : "(一六三) ",
  "sa35.67-69:1.1" : "如是我聞。 ",
  "sa35.67-69:1.2" : " 一時佛住舍衞國祇樹給孤獨園。 ",
  "sa35.67-69:2.1" : "爾時世尊告諸比丘。 ",
  "sa35.67-69:2.2" : "何所有故。何所起。何所繋著。何所見我。令諸衆生作如是見如是説。 ",
  "sa35.67-69:2.3" : "於此十四百千生門。六十千六百五業三業二業一業半業。 ",
  "sa35.67-69:2.4" : "六十二道跡。六十二内劫。百二十泥黎。百三十根。三十六貪界。四十九千龍家。四十九千金翅鳥家。 ",
  "sa35.67-69:2.5" : "四十九千邪命外道。四十九千外道出家。 ",
  "sa35.67-69:2.6" : "七想劫七無想劫。 ",
  "sa35.67-69:2.7" : "七阿修羅。七毘舍遮。七天七人 ",
  "sa35.67-69:2.8" : "七百海七夢七百夢。七嶮七百嶮。七覺七百覺。六生十増進八大士地。 ",
  "sa35.67-69:2.9" : "於此八萬四千大劫。 ",
  "sa35.67-69:2.10" : "若愚若智。往來經歴。究竟苦邊。 ",
  "sa35.67-69:2.11" : "彼無有沙門婆羅門。作如是説。 ",
  "sa35.67-69:2.12" : "我常持戒。受諸苦行。 ",
  "sa35.67-69:2.13" : "修諸梵行。不熟業者令熟。已熟業者棄捨 ",
  "sa35.67-69:2.14" : "進退不可知。 ",
  "sa35.67-69:2.15" : "此苦樂常住。生死定量。 ",
  "sa35.67-69:2.16" : "譬如縷丸擲著空中。漸漸來下至地自住。如是八萬四千大劫。生死定量。亦復如是。 ",
  "sa35.67-69:3.1" : "諸比丘白佛。 ",
  "sa35.67-69:3.2" : "世尊是法根法眼法依。 ",
  "sa35.67-69:3.3" : "如是廣説。次第如上三經 "
}
