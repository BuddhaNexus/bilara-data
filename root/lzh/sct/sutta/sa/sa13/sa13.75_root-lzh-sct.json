{
  "sa13.74:0.1" : "雜阿含經 ",
  "sa13.74:0.2" : "卷第二十八 ",
  "sa13.74:0.3" : "（七八五） ",
  "sa13.74:1.1" : "如是我聞。 ",
  "sa13.74:1.2" : "一時佛住舍衞國祇樹給孤獨園。 ",
  "sa13.75:2.1" : "爾時世尊告諸比丘。 ",
  "sa13.75:2.2" : "如上説。差別者 ",
  "sa13.75:2.3" : "何等爲正見。 ",
  "sa13.75:2.4" : "謂正見有二種。 ",
  "sa13.75:2.5" : "有正見是世俗有漏有取轉向善趣。有正見是聖出世間無漏無取正盡苦轉向苦邊。 ",
  "sa13.75:3.1" : "何等爲正見有漏有取向於善趣。 ",
  "sa13.75:3.2" : "若彼見有施有説乃至 ",
  "sa13.75:3.3" : "知世間有阿羅漢不受後有。 ",
  "sa13.75:3.4" : "是名世間正見世俗有漏有取向於善趣。 ",
  "sa13.75:4.1" : "何等爲正見是聖出世間無漏不取正盡苦轉向苦邊。 ",
  "sa13.75:4.2" : "謂聖弟子苦苦思惟。 ",
  "sa13.75:4.3" : "集 ",
  "sa13.75:4.4" : "滅 ",
  "sa13.75:4.5" : "道道思惟。 ",
  "sa13.75:4.6" : "無漏思惟。相應於法選擇。分別推求。覺知黠慧。開覺觀察。 ",
  "sa13.75:4.7" : "是名正見是聖出世間。無漏不取正盡苦轉向苦邊。 ",
  "sa13.75:5.1" : "何等爲正志。 ",
  "sa13.75:5.2" : "謂正志有二種。 ",
  "sa13.75:5.3" : "有正志世俗有漏有取向於善趣。有正志是聖出世間無漏不取正盡苦轉向苦邊。 ",
  "sa13.75:6.1" : "何等爲正志有世俗有漏有取向於善趣。 ",
  "sa13.75:6.2" : "謂正志出要覺。無恚覺。不害覺。 ",
  "sa13.75:6.3" : "是名正志世俗有漏有取向於善趣。 ",
  "sa13.75:7.1" : "何等爲正志是聖出世間無漏不取正盡苦轉向苦邊。 ",
  "sa13.75:7.2" : "謂聖弟子。苦苦思惟。 ",
  "sa13.75:7.3" : "集 ",
  "sa13.75:7.4" : "滅 ",
  "sa13.75:7.5" : "道道思惟。 ",
  "sa13.75:7.6" : "無漏思惟。相應心法分別自決意解計數立意。 ",
  "sa13.75:7.7" : "是名正志是聖出世間無漏不取正盡苦轉向苦邊。 ",
  "sa13.75:8.1" : "何等爲正語。 ",
  "sa13.75:8.2" : "正語有二種。 ",
  "sa13.75:8.3" : "有正語。世俗有漏有取向於善趣。有正語。是聖出世間無漏不取正盡苦轉向苦邊。 ",
  "sa13.75:9.1" : "何等爲正語世俗有漏有取向於善趣。 ",
  "sa13.75:9.2" : "謂正語離妄語兩舌惡口綺語。 ",
  "sa13.75:9.3" : "是名正語世俗有漏有取向於善趣。 ",
  "sa13.75:10.1" : "何等正語是聖出世間無漏不取正盡苦轉向苦邊。 ",
  "sa13.75:10.2" : "謂聖弟子。苦苦思惟。 ",
  "sa13.75:10.3" : "集 ",
  "sa13.75:10.4" : "滅 ",
  "sa13.75:10.5" : "道道思惟。 ",
  "sa13.75:10.6" : "除邪命貪。口四惡行。諸餘口惡行。 ",
  "sa13.75:10.7" : "離於彼。無漏遠離。不著固守。攝持 ",
  "sa13.75:10.8" : "不犯。不度時節。不越限防。 ",
  "sa13.75:10.9" : "是名正語是聖出世間無漏不取正盡苦轉向苦邊。 ",
  "sa13.75:11.1" : "何等爲正業。 ",
  "sa13.75:11.2" : "正業有二種。 ",
  "sa13.75:11.3" : "有正業世俗有漏有取向於善趣。有正業是聖出世間無漏不取正盡苦轉向苦邊。 ",
  "sa13.75:12.1" : "何等爲正業世俗有漏有取轉向善趣。 ",
  "sa13.75:12.2" : "謂離殺･盜･婬。 ",
  "sa13.75:12.3" : "是名正業世俗有漏有取轉向善趣。 ",
  "sa13.75:13.1" : "何等爲正業是聖出世間無漏不取正盡苦轉向苦邊。 ",
  "sa13.75:13.2" : "謂聖弟子苦苦思惟。 ",
  "sa13.75:13.3" : "集 ",
  "sa13.75:13.4" : "滅 ",
  "sa13.75:13.5" : "道道思惟。 ",
  "sa13.75:13.6" : "除邪命貪。身三惡行。諸餘身惡行數。 ",
  "sa13.75:13.7" : "無漏心不樂著固守。執持 ",
  "sa13.75:13.8" : "不犯。不度時節。不越限防。 ",
  "sa13.75:13.9" : "是名正業是聖出世間無漏不取正盡苦轉向苦邊。 ",
  "sa13.75:14.1" : "何等爲正命。 ",
  "sa13.75:14.2" : "正命有二種。 ",
  "sa13.75:14.3" : "有正命是世俗有漏有取轉向善趣。有正命是聖出世間無漏不取正盡苦轉向苦邊。 ",
  "sa13.75:15.1" : "何等爲正命世俗有漏有取轉向善趣。 ",
  "sa13.75:15.2" : "謂如法求衣食･臥具･隨病湯藥。非不如法。 ",
  "sa13.75:15.3" : "是名正命世俗有漏有取轉向善趣。 ",
  "sa13.75:16.1" : "何等爲正命是聖出世間無漏不取正盡苦轉向苦邊。 ",
  "sa13.75:16.2" : "謂聖弟子苦苦思惟。 ",
  "sa13.75:16.3" : "集 ",
  "sa13.75:16.4" : "滅 ",
  "sa13.75:16.5" : "道道思惟。 ",
  "sa13.75:16.6" : "於諸邪命。無漏不樂著固守。執持 ",
  "sa13.75:16.7" : "不犯。不越時節。不度限防。 ",
  "sa13.75:16.8" : "是名正命是聖出世間無漏不取正盡苦轉向苦邊。 ",
  "sa13.75:17.1" : "何等爲正方便。 ",
  "sa13.75:17.2" : "正方便有二種。 ",
  "sa13.75:17.3" : "有正方便世俗有漏有取轉向善趣。有正方便是聖出世間無漏不取正盡苦轉向苦邊。 ",
  "sa13.75:18.1" : "何等爲正方便。世俗有漏有取轉向善趣。 ",
  "sa13.75:18.2" : "謂欲精進方便。超出堅固。建立堪能。造作精進。 ",
  "sa13.75:18.3" : "心法攝受。常不休息。 ",
  "sa13.75:18.4" : "是名正方便世俗有漏有取轉向善趣。 ",
  "sa13.75:19.1" : "何等爲正方便是聖出世間無漏不取正盡苦轉向苦邊。 ",
  "sa13.75:19.2" : "謂聖弟子苦苦思惟。 ",
  "sa13.75:19.3" : "集 ",
  "sa13.75:19.4" : "滅 ",
  "sa13.75:19.5" : "道道思惟。 ",
  "sa13.75:19.6" : "無漏憶念相應心法。欲精進方便勤踊。超出建立。堅固堪能。造作精進。 ",
  "sa13.75:19.7" : "心法攝受。常不休息。 ",
  "sa13.75:19.8" : "是名正方便是聖出世間無漏不取正盡苦轉向苦邊。 ",
  "sa13.75:20.1" : "何等爲正念。 ",
  "sa13.75:20.2" : "正念有二種 ",
  "sa13.75:20.3" : "有正念世俗有漏有取轉向善趣。有正念是聖出世間無漏不取正盡苦轉向苦邊。 ",
  "sa13.75:21.1" : "何等爲正念世俗有漏有取轉向善趣。 ",
  "sa13.75:21.2" : "若念隨念重念憶念。不妄不虚。 ",
  "sa13.75:21.3" : "是名正念世俗有漏有取正向善趣。 ",
  "sa13.75:22.1" : "何等爲正念是聖出世間無漏不取轉向苦邊。 ",
  "sa13.75:22.2" : "謂聖弟子。苦苦思惟。 ",
  "sa13.75:22.3" : "集 ",
  "sa13.75:22.4" : "滅 ",
  "sa13.75:22.5" : "道道思惟。 ",
  "sa13.75:22.6" : "無漏思惟相應。若念隨念重念憶念。不妄不虚。 ",
  "sa13.75:22.7" : "是名正念是聖出世間無漏不取轉向苦邊。 ",
  "sa13.75:23.1" : "何等爲正定。 ",
  "sa13.75:23.2" : "正定有二種。 ",
  "sa13.75:23.3" : "有正定世俗有漏有取轉向善趣。有正定。是聖出世間無漏不取正盡苦轉向苦邊。 ",
  "sa13.75:24.1" : "何等爲正定世俗有漏有取轉向善趣。 ",
  "sa13.75:24.2" : "若心住不亂不動。攝受寂止三昧一心。 ",
  "sa13.75:24.3" : "是名正定世俗有漏有取轉向善趣。 ",
  "sa13.75:25.1" : "何等爲正定是聖出世間無漏不取正盡苦轉向苦邊。 ",
  "sa13.75:25.2" : "謂聖弟子苦苦思惟。 ",
  "sa13.75:25.3" : "集 ",
  "sa13.75:25.4" : "滅 ",
  "sa13.75:25.5" : "道道思惟。 ",
  "sa13.75:25.6" : "無漏思惟。相應心法住不亂不散。攝受寂止三昧一心。 ",
  "sa13.75:25.7" : "是名正定是聖出世間無漏不取正盡苦轉向苦邊。 ",
  "sa13.74:26.1" : "佛説此經已。諸比丘聞佛所説。歡喜奉行 "
}
