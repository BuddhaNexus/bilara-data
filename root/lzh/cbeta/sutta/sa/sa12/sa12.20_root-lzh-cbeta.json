{
    "sa12.20:0.1" : "雜阿含經 ",
    "sa12.20:0.2" : "卷第二十七 ",
    "sa12.20:0.3" : "（七二三） ",
    "sa12.20:1.1" : "如是我聞： ",
    "sa12.20:1.2" : "一時，佛住舍衛國祇樹給孤獨園。 ",
    "sa12.20:2.1" : "爾時，世尊告諸比丘： ",
    "sa12.20:2.2" : "善哉！比丘！依人聞法， ",
    "sa12.20:2.3" : "諸年少比丘供養奉事諸尊長老。 ",
    "sa12.20:2.4" : "所以者何？ ",
    "sa12.20:2.5" : "年少比丘供養奉事長老比丘者，時時得聞深妙之法， ",
    "sa12.20:2.6" : "聞深法已，二正事成就，身正及心正。 ",
    "sa12.20:3.1" : "爾時修念覺分， ",
    "sa12.20:3.2" : "修念覺分已，念覺分滿足； ",
    "sa12.20:3.3" : "念覺滿足已，於法選擇，分別於法，思量於法。",
    "sa12.20:3.4" : "爾時，方便修擇法覺分，乃至",
    "sa12.20:3.5" : "捨覺分修習滿足。」",
    "sa12.20:4.1" : "佛說此經已，諸比丘聞佛所說，歡喜奉行。"
}